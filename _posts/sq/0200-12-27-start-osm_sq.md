---
layout: doc
title: OpenStreetMap.org
permalink: /sq/beginner/start-osm/
lang: sq
category: beginner
---

Të fillosh në OpenStreetMap.org
====================================

Kjo guidë mund të shkarkohet si [beginner_start-osm_sq.odt](/files/beginner_start-osm_sq.odt) ose [beginner_start-osm_sq.pdf](/files/beginner_start-osm_sq.pdf)
> Rishikuar 2015-07-12

Në këtë seksion ne do të mësojmë hap pas hapi se si të navigojmë
Website-in e OpenStreetMap, të vëzhgojmë hartat dhe të regjistrohemi për një llogari përdoruesi.
Pasi keni emrin tuaj të përdoruesit dhe fjalëkalimin, ju do të jeni të aftë
të kontribuoni pikat tuaja të para në hartë.

![website][]

Vizitoni faqen në internet të OpenStreetMap
-------------------------------

- Përpara se të filloni, sigurohuni që kompjuteri juaj të jetë i lidhur në internet.
    (Nëse po e lexoni këtë online, atëherë ju duhet të jeni lidhur!)
- Hapni shfletuesin tuaj të web-it. Të zakonshëm janë Firefox, Chrome, Opera ose Internet
    Explorer. Nëse është tashmë i hapur ju mund të krijoni një tab të ri.
- Në shiritin e adresave në krye të dritares, vendosni lidhjen e mëposhtme dhe shtypni tastën Enter:
    [www.openstreetmap.org](https://www.openstreetmap.org/)
- Kur të ketë mbaruar ngarkimi i faqes, ju do të shihni diçka si
    kjo:

    ![OpenStreetMap website with some main functions listed][]

Navigoni Hartën
----------------

- Gjëja kryesore që ju duhet të shihni është harta. Lëvizni hartën duke klikuar
    në të me butonin e majtë të mausit, duke mbajtur butonin shtypur
    dhe zvarritni mausin tuaj përreth (shihni figurën më poshtë).

    ![Mouse navigation][]

-Nëse keni një maus me një rrotull lëvizëse, zmadhoni dhe zvogëloni në hartë
    duke rrotulluar. Nëse skeni një rrotull lëvizëse, përdorni butonat +
    dhe - djathtas hartës. (shih figurën
    më poshtë)
- Për të kërkuar për një vend, klikoni me të majtën në kutinë e emërtuar "Search" në
    të majtë të faqes (shihni figurën më poshtë). Shkruajeni emrin e
    qytetit ose fshatit tuaj dhe shtypni Enter. Një dritare duhet të shfaqet në të
    majtë të hartës me rezultatet e kërkimit tuaj. Klikoni në
    vendodhjen e cila duket si ajo që kërkoni. Harta do të
    lëvizë automatikisht në vendodhjen që ju zgjodhët.

    ![Search][]


Shikoni Modele të Ndryshme Hartash
------------------------

OpenStreetmap përmban të dhëna gjeografike nga e githë bota. Meqenëse
është një databazë e vetme, të dhënat mund të interpretohen dhe stilohen në
mënyra të ndryshme. Për ta parë këtë veprim, le të shofim disa tipe të ndryshme të hartave
të disponueshme në website të OSM.

- Klikoni në butonin e shtresave në të djathtë të dritares së hartës.

    ![Layers button][]

- Klikoni në tipe në ndryshme modelesh për hartën. Vini re se si harta
    ndryshon me secilën prej tyre. Harta e transportit, për shembull, thekson
    linjat e transportit në hartë ndërsa harta e biçikletave thekson linjën e këtyre të fundit.
    Të gjitha të dhënat për ta bërë këtë të mundur është përmbajtur në
    databazën e OSM.

    ![Transport map][]

Krijoni një llogari në OpenStreetMap
-------------------------------

- Tani që keni parë se si faqja kryesore e internetit duket, ju mund
    të regjistroheni për një emër përdoruesi dhe një fjalëkalim dhe të shtoni objektet tuaj të parë
    në hartë.
- Në faqen e internetit të OpenStreetMap, klikoni "sign up" në krye
    në cepin e djathë të faqes.
- Ju do të shihni një faqe të re që duket si kjo:

    ![Registering an OpenStreetMap account][]

- Aty janë pesë kuti në faqe që ju duhet ti plotësoni që të
    regjistroni një llogari me OSM.
- Vendosni adresën tuaj elektronike në dy kutitë e para. Ju duhet të vendosni
    të njëjtën adresë elktronike në të dyja kutitë. Më vonë, ju do ju duhet të hapni
    email-in tuaj që të konfirmoni llogarinë tuaj me OpenStreetMap.
- Në kutinë e tretë, vendosni emrin e përdoruesit që ju doni të keni.
    Ju nuk do mund të zgjidhni një emër përdoruesi që dikush tjetër e ka
    zgjedhur më parë, kështu që ai duhet të jetë kreativ. Nëse ju përpiqeni të vendosni
    diçka të thjeshtë, si emri juaj, ka të ngjarë që dikush
    e ka marrë tashmë këtë emër.
- Vendosni një fjalëkalim të ri në kutitë katër dhe pesë. Ju duhet të vendosni
    të njëjtin fjalëkalim në të dyja kutitë. Ai nuk ka pse të jetë i njëjtë me
    fjalëkalimin për email-in tuaj.
- Mbase ju duhet ti shkruani diku emrin e përdoruesit dhe fjalëkalimin tuaj të OSM. Ju do ju
    duhen ato për tu hyrë në llograinë tuaj më vonë.
- Pasi ju ti keni plotësuar të gjitha kutitë, klikoni "Sign Up" në
    fund të faqes.
- Nëse ka ndonjë problem, një mesazh gabimi mund të shfaqet. Kontrolloni për tu
    siguruar që email-i është i njëjtë në dy kutitë e para dhe
    fjalëkalimi identik në dy kutitë e fundit. Nëse kutia e tretë
    është e theksuar me të kuqe, nënkupton se tashmë dikush e ka zgjedhur
    emrin e përdoruesit që ju kërkuat dhe ju duhet të provoni një emër të ndryshëm.
- Hapni një dritare të veçantë ose tab në shfletuesin tuaj të internetit dhe navigoni
    tek email-i juaj. Faqet e zakonshme të email-eve janë [mail.yahoo.com](http://mail.yahoo.com)
    dhe [www.gmail.com](http://www.gmail.com).
- Vendosni adresën tuaj elektronike dhe fjalëkalimin për të hapur email-in tuaj.
    Vini re se kjo nuk është e njëjta gjë me emrin e përdoruesit dhe
    fjalëkalimin për OpenStreetMap.
- Nëse gjithçka ishte e sukseshme  me regjistrimin tuaj, ju duhet të keni
    një email nga OpenStreetMap në kutinë tuaj të mesazheve. Hapeni email-in. Ai duhet
    të duket si në imazhin më poshtë. Klikoni në linkun që është vendosur
    poshtë;

    ![Confirming your OpenStreetMap account][]

- Një dritare e re do të hapet. Nëse gjithçka shkoi mirë, ju duhet
    të keni një llogari në OSM!
- Në faqen e OpenStreetMap, klikoni "log in" në krye djathtas.
    Vendosni emrin e përdoruesit dhe fjalëkalimin për OpenStreetMap dhe shtypni Enter. Ju
    tashmë duhet të jeni kyçur. Ju duhet të shikoni emrin tuaj lart
    në cepin e djathë të faqes.

Shtimi i Pikave të Para
------------------------

- Tashmë që jeni kyçur me emrin tuaj të përdoruesit në faqen e internetit të OpenStreetMap
    , ju mund të përdorni iD editor për të shtuar pikat tuaja në
    hartë.
- Zhvendoseni hartën në një vend që ju e njihni shumë mirë, si qyteti
    apo lagjia juaj. Një ide e mië është të sigurohesh që shtëpia juaj (ose lagjia pranë shtëpisë tënde) dhe vendi i punës janë vizatuar dhe u është vendosur adresa e saktë.
- Zmadhoni në një vend ku ju doni të shtoni një pikë në hartë (mbase një restaurant apo dyqan ushqimor pranë jush nuk është vendosur akoma në hartë).
- Më sipër hartës në të majtë, është një buton i emëruar "Edit" me një
    trekëndësh të vogël pranë. Klikoni trekendëshin e vogël. Ju do të shihni një menu
    të listuar poshtë.
-Klikoni "Edit with iD (in-browser editor)".

    ![Click edit][]

- Editori online, i quajtur iD, duhet të hapet. Ai do të duket diçka si kjo.

    ![iD editor][]

- Ju mund të shtoni një pikë në hartë duke klikuar në butonin e emëruar "Point" në
    krye të dritares. Pastaj klikoni në hartë ku doni ta shtoni një
    pikë të re.

    ![Point button][]

- Zgjidhni nga menuja në të majtë se çfarë tipi lokacioni është pika që ju po
    shtoni në hartë. Ju mund pastaj të plotësoni formën e duhur me
    emrin e lokacionit dhe informacione të tjera.
- Për t'i ruajtur ndryshimet tuaja, klikoni butonin "Save" në krye. Duke qenë se ky është
    editimi juaj i parë, ju mund të preferoni të luani vërdallë me editorin. Mos i ruani ndryshimet tuaja
    përveç nëse jeni të sigurt që janë të sakta.

    ![Save button][]

- Nëse ju klikoni Save (ruaj), ju do t'ju kërkohet të mundësoni një përshkrim për ndryshimet që keni bërë.
    Pastaj ju klikoni sërish "Save" dhe shtesat tuaja do të ruhen në
    bazën e të dhënave të OSM.


iD editor është një mënyrë fantastike se si të editoni lehtësisht në OpenStreetMap, dhe mund të gjeni më shumë rreth përdorimit të tij në [iD editor guide](/sq/beginner/id-editor/). However, in the [JOSM section](/sq/josm/)
ne do të jshohim JOSM, një aplikacion i pavarur i cili ofron shumë më tepër karakteristika. Ndihuni të lirë
të vazhdoni të luani dhe eksploroni me iD. Pasi të keni më shumë eksperiencë duke kontribuar në OSM, ju mund të zgjidhni
cilin editor preferoni duke përdorur më të mirën.

Përmbledhje
-------

Urime! Nëse gjithçka shkoi mirë, ju tani keni emrin tuaj të përdoruesit në OpenStreetMap
dhe fjalëkalimin. ju dini si të navigoni në faqen e internetit të OSM, dhe ju keni
njohuritë fillestare se si të shtoni pika në hartë.



[website]: /images/beginner/start-osm_website.png
[OpenStreetMap website with some main functions listed]: /images/beginner/osm-website-main-functions.png
[Mouse navigation]: /images/beginner/mouse-navigation.png
[Search]: /images/beginner/search.png
[Layers button]: /images/beginner/layers.png
[Transport map]: /images/beginner/transport-map.png
[Registering an OpenStreetMap account]: /images/beginner/registering-account.png
[Confirming your OpenStreetMap account]: /images/beginner/confirming-account.png
[Click edit]: /images/beginner/click-edit.png
[iD editor]: /images/beginner/id-editor.png
[Point button]: /images/beginner/point-button.png
[Save button]: /images/beginner/save-button.png
