---
layout: doc
title: Ulteriori letture
permalink: /it/beginner/moving-forward/
lang: it
category: beginner
---

Ulteriori letture
===============

> Revisionato il 2020-05-08  

Se sei arrivato fino a qua, congratulazioni! Ora dovresti avere una buona comprensione di come produrre mappe con OpenStreetMap. Cos’altro puoi fare con OSM? Come puoi imparare di più? Come puoi stare in contatto con la comunità dei mappatori?  

Altre sezioni di learnOSM
---------------------------

Alla fine del capitolo sull'editor iD abbiamo illustrato le differenze tra iD e JOSM.  C'è un' [intera sezione su JOSM](/it/josm/) dove potrai imparare nei dettagli come ottenere il massimo da questo editor.  

Finora tutte le modifiche apportate alla mappa erano basate sull'uso di immagini satellitari. Ma puoi ottenere informazioni anche mentre cammini o guidi. La [sezione sul mapping mobile](/it/mobile-mapping/) spiega come raccogliere informazioni con strumenti GPS o mappe stampate. Sono anche elencate alcune applicazioni di OpenStreetMap per dispositivi mobili.  

OpenStreetMap è un progetto collaborativo e speriamo tu ne voglia far parte. Alcuni di questi progetti sono dedicati alle operazioni umanitarie sotto gli auspici del [Humanitarian OSM Team](http://hotosm.org). Se vuoi aiutare HOT in occasioni di calamtà naturali come il terremoto del Nepal vai alla [sezione sul coordinamento](/it/coordination/). Illustra i meccanismi usati per assicurare che molte persone possano lavorare insieme in aree relativamente piccole. Contiene anche consigli su alcuni tipici compiti che dovrai espletare frequentemente quando ti unirai a questi progetti.  


Impara di più
----------

C’è un sacco di infomazioni accessibili nella wiki di OSM all’indirizzo [http://wiki.openstreetmap.org/wiki/IT:Pagina_Principale](http://wiki.openstreetmap.org/wiki/IT:Pagina_Principale). Qui puoi trovare informazioni su progetti correlati con OpenStreetMap e documenti e tutorial che ti fanno imparare di più su OSM.  

![Wiki][]

<!-- also more info on this site once it is prepared -->

Mailing List
------------

Il modo migliore di entrare in contatto con la community di utenti di OpenStreetMap è iscriversi alla mailing list locale. Molte persone si iscrivono usando la propria email. Una volta che sei iscritto, puoi mandare una mail se hai una domanda o vuoi semplicemente parlare di OpenStreetMap.  

- Per iscriversi alla mailing list del tuo paese, apri un browser e vai all'indirizzo [lists.openstreetmap.org](http://lists.openstreetmap.org/).  

![Mailing list][]

- Cerca la lista associata con il tuo paese. Le liste hanno nomi del tipo “Talk-lg”, dove lg è il codice del paese a cui fa riferimento la lista. Per esempio “Talk-it” è la lista italiana.  

- Clicca sulla lista a cui ti vuoi unire.  
-   Inserisci le seguenti informazioni nei campi di questa pagina:  
        - il tuo indirizzo email  
        - il tuo nome  
        - una nuova password  
        - ripeti la password  
- Quando hai finito, clicca su Sottoscrizione
- Adesso devi aprire la tua email, come hai già fatto quando ti sei iscritto a OpenStreetMap. Ci sarà un'email di conferma dalla mailing list nella tua posta in arrivo  
- Clicca sul link di conferma.  
- Adesso dovresti essere membro della mailing list.  
- Quando vorrai spedire un messaggio alla lista, potrai mandarlo a [talk-it@openstreetmap.org](mailto:talk-it@openstreetmap.org), rimpiazzando "it" con il codice paese della tua lista. Riceverai anche le email quando qualcuno manda un messaggio alla lista.  


Esempio di uso OSM - MyOSMatic
----------

Uno di tali progetti si chiama MyOSMatic, a cui si accede andando con il browser su [print.get-map.org](https://print.get-map.org/). Si tratta di un semplice strumento per stampare la mappa di una qualsiasi città. La mappa verrà creata automaticamente, insieme ad una griglia e un indice dei luoghi che sono presenti nella zona.

![MyOSMatic][]


Altri utilizzi dei dati di OpenStreetMap sono spiegati nella [sezione “I dati di OSM” di LearnOSM](/it/osm-data/)


Conclusioni
-------

Questi sono solo alcuni dei modi con cui puoi interagire con la comunità. Speriamo che continuerai ad esplorare e imparare di più su OSM e contribuirai al progetto. Buona mappatura!


[MyOSMatic]: /images/beginner/myosmatic-homepage.png
[Wiki]: /images/beginner/osm-wiki.png
[Mailing list]: /images/beginner/osm-mailing-lists.png