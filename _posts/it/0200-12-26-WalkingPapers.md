---
layout: doc
title: Usare i Walking Papers
permalink: /it/beginner/walking-papers/
lang: it
category: beginner
---

Usare i Walking Papers
======================

In questo capitolo vedremo come registrare le coordinate di un punto
senza il GPS. Useremo i Walking Paper, che permettono di stampare una
mappa di una zona, disegnarci sopra e aggiungere commenti, e inserire
tutti questi dati in JOSM.  

Descrizione sommaria dei Walking Paper
--------------------------------------

Prima di addentrarci  nei dettagli dei Walking Paper, guardiamo come
funziona il sistema:

Passo 1:  Individua un’area che vuoi mappare sul sito internet dei
Walking Paper. Stampa una mappa dell’area. Puoi scegliere di stampare la
mappa dell’area come appare in OpenStreetMap oppure come vista dal
satellite, se quest’ultima è disponibile nella zona prescelta.

![]({{site.baseurl}}/images/it_beg_ch5_image07.png)
![]({{site.baseurl}}/images/it_beg_ch5_image05.png)

Passo 2:  usa la mappa stampata per fare un rilevamento della zona.
Aggiungi luoghi e punti disegnandoli sulla mappa. Disegna le strade con
delle linee, le costruzioni con delle aree e così via. Prendi nota dei
luoghi direttamente sulla mappa oppure scrivi numeri sulla mappa
collegati ai numeri segnati nei tuoi appunti, dove puoi scrivere più
informazioni per ogni oggetto.

![]({{site.baseurl}}/images/it_beg_ch5_image00.png)

Passo 3: Fai una scansione del foglio. Se non hai uno scanner puoi
fotografare il foglio con una macchina fotografica digitale ad alta
risoluzione. Carica la tua immagine sul sito dei Walking Papers.

Passo 4:  Carica il Walking Paper in JOSM. Usa gli oggetti disegnati
come riferimento per aggiungerli digitalmente in OpenStreetMap.

![]({{site.baseurl}}/images/it_beg_ch5_image04.png)

Come funzionano i Walking Paper?
--------------------------------

Se segui il processo descritto in precedenza, potrai raccogliere
coordinate accurate dei luoghi con niente più che la carta. Com’è
possibile?

![]({{site.baseurl}}/images/it_beg_ch5_image01.png)

Quando stampi un Walking Paper, il foglio ha un codice a barre (barcode)
quadrato sul fondo della pagina. Questo codice a barre permette a
Walking Papers di determinare la posizione esatta della mappa che stai
usando per fare i rilievi. Più tardi, quando carichi il foglio in JOSM,
tutti gli oggetti che hai disegnato saranno mostrati nelle loro reali
posizioni, o molto vicino, il che per noi è abbastanza.

Adesso impariamo come creare e usare i Walking Paper.

Crare e stampare
----------------

-  Apri il tuo browser web - può essere Firefox, Chrome, Opera, o
    Internet Explorer.

-  Nella barra degli indirizzi in alto inserisci il testo seguente e
    premi INVIO:

    [walking-papers.org](http://walking-papers.org)

-  Apparirà un sito internet simile a questo:

  ![]({{site.baseurl}}/images/it_beg_ch5_image07.png)

-  Scendi nella pagina usando la rotellina del tuo mouse o trascinando
    la barra di scorrimento sulla destra del browser. Fermati quando
    vedrai una mappa come questa::

    ![]({{site.baseurl}}/images/it_beg_ch5_image02.png)

-  La mappa che vedi mostra la zona che verrà stampata su carta. Puoi
    muovere la mappa con lo stesso sistema con cui muovi la mappa sul
    sito di OpenStreetMap, usando il tasto sinistro del mouse per
    trascinare la mappa e la rotellina del mouse per ingrandire o
    ridurre. Se fai clic sui pulsanti + o - in alto a sinistra, potrai
    ugualmente ingrandire o ridurre la mappa. Appena sopra la mappa c’è
    un campo con vicino un bottone “Find”. Puoi utilizzarlo per cercare
    un luogo e far sì che la mappa si sposti in automatico sul luogo
    cercato. Prova a scrivere il nome del tuo paese o città in questo
    campo e premi “Find”. Se Walking Papers troverà il posto, la mappa
    lo visualizzerà automaticamente.
-  Appena sotto la mappa sono presenti alcune opzioni. La prima opzione
    è “Orientation”. Questa opzione permette di cambiare la dimensione e
    l’orientamento del foglio di carta su cui sarà stampata la mappa.
    Cambia l’impostazione scegliendo nel riquadro accanto a
    “Orientation” il valore “Landscape (A4)”.  Vedrai cambiare la forma
    e la dimensione della mappa, adatta per la stampa su foglio A4
    orizzontale.
-  Fai clic sul menù a discesa vicino alla parola “Provider”. Potrai
    così selezionare tra diversi aspetti della mappa.  Molte opzioni
    riguardano diversi stili della mappa, come linee più sottili, colori
    e testi diversi. Fai clic su “Bing Aerial Imagery” e vedrai le foto
    aeree di Bing al posto della mappa.  Non tutti i luoghi sono coperti
    da foto aeree ad alta risoluzione: potrà capitare che le immagini
    siano sgranate e non molto utili per creare mappe!
-  Assicurati che la mappa rappresenti l’area che intendi mappare.
    Anche dopo aver cercato la tua città, muovi la mappa per scegliere
    la zona giusta. Quando ingrandisci o riduci la visuale, stai
    cambiando i cosiddetti “Zoom levels” o livelli di zoom: essi
    rappresentano il valore di ingrandimento della mappa. La
    visualizzazione dell’intera Terra corrisponde a uno zoom level di 0.
    Il massimo ingrandimento possibile corrisponde ad un livello di zoom
    pari a 18. Il livello di zoom attuale è mostrato appena sopra la
    mappa. Solitamente si usano livelli di zoom compresi tra il valori
    15 e 17.
-  Ora passiamo alla stampa. Una volta individuata l’area di interesse
    e selezionate le opzioni, sei pronto per la stampa. Fai clic sul
    bottone “Make”, appena sotto la mappa.Verrai indirizzato ad una
    nuova pagina dove un messaggio ti informerà che la tua richiesta è
    in lavorazione. Quando sarà pronta, vedrai la tua stampa disponibile
    in questa pagina. Solitamente il processo di generazione della
    stampa impiega dai 2 ai 20 minuti circa.

    ![]({{site.baseurl}}/images/it_beg_ch5_image08.png)

-  Quando la tua stampa sarà pronta, fai clic su “Download map PDF for
    print”.  Partirà il download del  Walking Paper.
-  A scaricamento terminato, apri il file PDF. Collega il tuo computer
    ad una stampante e stampa la pagina. Se tutto ha funzionato,
    dovresti avere la tua pagina stampata su carta.

Mappare con i Walking Papers
----------------------------

-  Porta con te all’aperto il Walking Paper, usalo come guida per
    passeggiare e identificare nuovi posti non ancora mappati.
-  Disegna le strade con delle linee, le costruzioni con delle aree e
    così via. Prendi nota dei luoghi direttamente sulla mappa oppure
    scrivi numeri sulla mappa collegati ai numeri segnati nei tuoi
    appunti, dove puoi scrivere più informazioni per ogni oggetto.

    ![]({{site.baseurl}}/images/it_beg_ch5_image00.png)

-  Quando sarai soddisfatto delle aggiunte fatte sulla carta, potrai
    inserirle digitalmente in OpenStreetMap.

Fare una scansione e caricarla
------------------------------

-  I Walking Papers sono molto utili per mappare su carta, ma non sono
    magici. Abbiamo ancora bisogno di inserire le mappe su carta in
    JOSM, aggiungere le informazioni e salvare il tutto in
     OpenStreetMap.
-  Il primo passo consiste nell’ottenere una scansione del Walking
    Paper. Puoi farlo collegando uno scanner al tuo computer, scansire
    l’immagine e salvarla. Se non possiedi uno scanner, puoi fotografare
    il foglio con una macchina fotografica digitale ad alta risoluzione,
    seguendo pochi accorgimenti. Accertati che il foglio sia piatto e
    che la macchina sia direttamente sopra. Assicurati che il codice a
    barre appaia nella foto, altrimenti il Walking Paper non servirà a
    nulla. Qui sotto c’è un esempio di Walking Paper fotografato o
    scansito:

    ![]({{site.baseurl}}/images/it_beg_ch5_image03.png)

-  Una volta che il tuo Walking Paper è memorizzato nel tuo computer,
    apri il browser web e naviga nel sito
     [walking-papers.org](http://walking-papers.org) come già fatto
    prima..
-  Fai clic su “Upload”.

  ![]({{site.baseurl}}/images/it_beg_ch5_image09.png)

-  Fai clic su “Browse...” e cerca il file in cui hai salvato il tuo
    Walking Paper.
-  Fai clic su “Send.”
-  Ci vorranno pochi minuti affinchè il tuo Walking Paper venga
    caricato, in base alla velocità di connessione a internet. A
    caricamento terminato, verrai reindirizzato ad una nuova pagina con
    una serie di domande sul tuo file.

    ![]({{site.baseurl}}/images/it_beg_ch5_image10.png)

-  A fianco della domanda  “Do you plan to edit this yourself?”
    (“Intendi editare da solo i dati?”) seleziona “No”.  Questo renderà
    pubblico il tuo foglio in modo che anche altri mappatori possano
    vederlo.
-  Nel campo vuoto a fondo pagina, descrivi la zona mappata. Nella
    descrizione potrai inserire il nome della zona e il tipo di oggetti
    aggiunti.
-  Fai clic su “Save”. Il tuo Walking Paper verrà analizzato. Ci
    vorranno circa 20 minuti o più. Se hai scelto di rendere pubblico il
    tuo foglio scegliendo “No” alla prima domanda, puoi chiudere il tuo
    browser e ritornare sul sito più tardi.

Aprirlo in JOSM
---------------

-  Quando il tuo file sarà stato analizzato, potrai caricarlo in JOSM
    ed utilizzarlo per aggiungere le informazioni contenute in
    OpenStreetMap.  Ritorna al sito di Walking Papers scrivendo
    [walking-papers.org](http://walking-papers.org) nel tuo browser,
    come già fatto in precedenza..
-  Fai clic su “Scans”.
-  Trova nella lista il tuo foglio e fai clic sopra di esso. Dovresti
    vedere una schermata simile a questa:

    ![]({{site.baseurl}}/images/it_beg_ch5_image06.png)

-  Per caricare il foglio in JOSM, abbiamo bisogno del codice ID del
    Walking Paper. Nell’indirizzo URL in alto nel browser, seleziona il
    testo e premi CTRL+C per copiare l’indirizzo. Il testo copiato sarà
    simile a questo:

    [http://walking-papers.org/scan.php?id=fmxcgdqd](http://walking-papers.org/scan.php?id=fmxcgdqd)

-  Ora avvia JOSM. Nel Capitolo 3 è spiegato come installare il plugin
    per i Walking Papers, necessario per visualizzare il tuo foglio. Se
    non hai questo plugin installato, torna al Capitolo 3.4 per leggere
    come fare.
-  Nel menù principale di JOSM, seleziona “Walking Papers” e poi “Mappa
    scannerizzata...”
-  Premi CRTL+V sulla tastiera per incollare il testo nel campo della
    finestra che è apparsa. Fai clic su OK.
-  Se tutto ha funzionato, dovresti vedere il tuo Walking Paper
    caricato in JOSM. Nel prossimo capitolo vedremo come aggiungere in
    OpenStreetMap i luoghi mappati.

Ripetere!
---------

-  Dopo che avrai fatto le modifiche in JOSM, queste verranno salvate
    nella mappa. La prossima volta che vorrai arricchire la mappa non
    dovrai fare altro che stampare un nuovo Walking Paper che
    raccoglierà altre informazioni. Finché il processo si ripeterà , la
    mappa migliorerà sempre più!

Conclusioni
-----------

Congratulazioni! In questo capitolo hai imparato come usare i Walking
Papers. Dovresti aver imparato come stampare, mappare e fare scansioni
di un Walking Paper.  Nel prossimo capitolo impareremo come aggiungere i
luoghi mappati in OpenStreetMap cosicchè avrai imparato il processo
completo di editing di una mappa.
