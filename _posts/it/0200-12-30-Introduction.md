---
layout: doc
title: Introduzione a OpenStreetMap
permalink: /it/beginner/introduction/
lang: it
category: beginner
---

Introduzione a OpenStreetMap
============================

L’informazione è potere. Con buone informazioni e la giusta
comprensione, individui e comunità possono migliorare le loro vite e
prendere migliori decisioni per il futuro. Ci sono molte persone e
organizzazioni che prendono decisioni che influenzano le nostre vite.
 Una buona informazione permette a queste organizzazioni, governi o
cittadini di prendere decisioni migliori e forse rendere migliori anche
le nostre vite.

Le mappe possono essere un buon modo per comunicare un’informazione. Le
mappe sono simboli visuali del nostro mondo. Possono dimostrare un’idea
meglio delle parole. Questo può anche aiutare a rispondere a domande
importanti. Dove sono la scuola o l’ospedale più vicini? Chi ha accesso
minimo a questa infrastruttura? Dove la povertà rappresenta un problema?
Domande come queste possono essere rappresentate con mappe e le mappe
possono aiutare a trovare soluzioni a queste domande.

Come esercizio, prendi una penna e disegna una mappa del tuo paese o
città. Quali sono le cose più importanti da disegnare? Qual è
l’informazione più importante? Prendi del tempo nel disegnare la mappa
e, quando avrai finito, pensa perché le informazioni che hai disegnato
sono importanti e per chi potrebbero esserlo.

![]({{site.baseurl}}/images/it_beg_ch1_image04.png)
![]({{site.baseurl}}/images/it_beg_ch1_image03.png)

Un villaggio in Indonesia (a sinistra) e un esempio di mappa disegnata
(a destra)

Se la tua città è come molte altre, avrai disegnato delle linee per
rappresentare le strade, magari un fiume o un torrente. Inoltre puoi
aver disegnato strutture importanti come scuole o uffici, campi o
confini. Qualsiasi cosa hai disegnato, probabilmente hai usato dei
simboli: una linea per simboleggiare la strada, un rettangolo per una
costruzione e così via. La tua mappa è la rappresentazione di ciò che
esista sul territorio.

![]({{site.baseurl}}/images/it_beg_ch1_image05.png)
![]({{site.baseurl}}/images/it_beg_ch1_image02.png)

Esempi di simboli

La tua mappa è una fonte di informazioni. Potresti usare questa mappa
per spiegare a qualcuno dove sono i differenti luoghi, dove esistono
problemi nella tua comunità o semplicemente aiutare qualcuno a trovare
una via.  L’uso della tua mappa è però limitato. C’è ne è solo una copia
e il modo in cui è disegnata è noto solo a te, magari qualcuno potrebbe
aver disegnato la propria mappa in un altro modo.  Poiché la tua mappa è
su carta, è difficile passare queste informazioni ad altri. Se crei le
tue mappe su un computer e in un modo da renderle accessibili a
chiunque, saranno ancor più utili.

OpenStreetMap è uno strumento per creare e condividere mappe. Chiunque
può contribuire a OSM, e migliaia di persone aderiscono al progetto ogni
giorno. Gli utenti disegnano mappe sui computer ma, come vedremo in
questa guida, non è molto differente dal disegnarle su carta.
Continueremo a disegnare linee per rappresentare le strade, campi e
qualsiasi altra cosa, e continueremo a rappresentare scuole e ospedali
con dei simboli.  La cosa importante è che le mappe di OSM sono
conservate in internet e chiunque può accedervi sempre e liberamente.

![]({{site.baseurl}}/images/it_beg_ch1_image00.png)

Mappe digitali con OpenStreetMap

Ci auguriamo che troverai OpenStreetMap utile e proficuo per il tuo
lavoro. Seguendo questa guida, inizierai presto a creare mappe digitali
con OSM.


