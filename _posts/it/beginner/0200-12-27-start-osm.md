---
layout: doc
title: OpenStreetMap.org
permalink: /it/beginner/start-osm/
lang: it
category: beginner
---

Iniziare con OpenStreetMap.org
====================================

> Questa guida può essere scaricata come [beginner_start-osm_it.odt](/files/beginner_start-osm_it.odt) oppure [beginner_start-osm_it.pdf](/files/beginner_start-osm_it.pdf)  
> Revisionato 2015-07-12  

In questo capitolo impareremo passo dopo passo come navigare nel
sito web di OpenStreetMap, visualizzare, stampare mappe e come registrarsi per ottenere un account
utente. Dopo che avrai il tuo utente e la tua password, potrai
aggiungere i tuoi primi punti alla mappa.

![website][]

Visita il sito web di OpenStreetMap
-------------------------------

- Prima di iniziare, assicurati di avere un computer connesso a internet.
    (Se stai leggendo questa guida online, probabilmente sei già connesso!)
- Apri il tuo browser: Firefox, Chrome, Opera o Internet
    Explorer. Se è già aperto, puoi aprire una nuova scheda.
- Nella barra degli indirizzi in alto, inserisci il seguente testo e premi Invio:
    [www.openstreetmap.org](http://www.openstreetmap.org/)
- Quando la pagina sarà caricata, dovresti vedere qualcosa di
    simile a questo:

    ![OpenStreetMap website with some main functions listed][]

Naviga nella mappa
----------------

- La prima cosa che noterai è la mappa. Scorri la mappa cliccandoci
    sopra,  tenendo premuto il tasto sinistro e
    muovendo il mouse (vedi figura sottostante).

    ![Mouse navigation][]

- Se hai un mouse con la rotella, puoi ingrandire o ridurre la mappa
    girando la rotella.  Alternativamente puoi usare i bottoni +
    e – nell’angolo superiore sinistro della mappa (vedi figura
    sottostante)
- Per cercare un luogo, clicca col tasto sinistro del mouse nello spazio “Cerca” nella
    parte sinistra della pagina (vedi figura precedente). Scrivi il nome del
    tuo paese o città e premi Invio. Apparirà una finestra alla
    sinistra della mappa con i risultati della ricerca. Clicca sul
    luogo che assomiglia di più a quello cercato. La mappa si
    sposterà automaticamente nella località scelta.

    ![Search][]
   

Stili Differenti della Mappa
------------------------

OpenStreetMap contiene dati geografici da tutto il mondo. Sebbene
sia un singolo database, i dati possono essere interpretati e rappresentati in
vari modi. Per osservare questo, guardiamo i differenti "stili" della mappa
disponibili sul sito OSM.

- Fai click sul bottone "Livelli" sul lato destro della finestra.

    ![Layers button][]

- Fai click sui differenti stili e opzioni della mappa. Nota come la mappa
    cambia ad ogni scelta. La mappa dei trasporti, per esempio, evidenzia
    le vie di trasporto sulla mappa, mentre la mappa ciclabile evidenzia le vie
    ciclabili. Tutti i dati per rendere possibili queste visualizzazioni sono contenuti nel
    database OSM.

    ![Transport map][]

Crea un account in OpenStreetMap
-------------------------------

- Ora che hai visto le caratteristiche principali del sito, puoi
    registrarti per ottenere un nome utente e una password e fare la tua prima aggiunta
    alla mappa.
- Sul sito OpenStreetMap. Clicca “registrati” in alto
    a destra nella pagina.
- Dovresti vedere una pagina come la seguente:

    ![Registering an OpenStreetMap account][]

- Ci sono 5 campi che devono essere compilati per
    ottenere un account in OSM.
- Inserisci il tuo indirizzo di mail nei primi 2 campi.  Devi inserire
    lo stesso indirizzo di posta elettronica in entrambi i campi. Dopo dovrai aprire
    la tua casella di posta per confermare la creazione dell’account di OpenStreetMap.
- Nel terzo campo inserisci il nome utente che preferisci.
    Non ti sarà permesso scegliere un nome utente già scelto
    da qualcuno in precedenza, quindi sii creativo. Se provi ad inserire
    qualcosa di semplice, come il tuo nome, scoprirai che magari
    è già stato scelto da qualcuno.
- Inserisci una password nel quarto e nel quinto campo.  Dovrai inserire
    la stessa password in entrambi i campi. Non è necessario usare
    la stessa password della posta elettronica.
- Se vuoi, puoi scrivere il tuo nome utente e la tua password per conservarli. Ne
    avrai bisogno in seguito per fare login.
- Dopo che hai compilato tutti i campi, clicca il pulsante "Iscriviti" al
    fondo della pagina.
- Se ci fossero dei problemi, apparirà un messaggio di errore. Assicurati di
    aver inserito lo stesso indirizzo di posta elettronica nei primi due campi e
    che la tua password sia la stessa negli ultimi due campi.  Se il terzo campo
    è evidenziato in rosso, vuol dire che qualcun altro ha già scelto
    quell nome utente, quindi ne devi scegliere un altro.
- In un'altra finestra del tuo browser accedi alla tua casella di
    posta elettronica. Siti di posta elettronica sono [mail.yahoo.com](http://mail.yahoo.com)
    e [www.gmail.com](http://www.gmail.com).
- Inserisci il tuo indirizzo e la tua password di posta elettronica per accedere alla tua casella.
    Nota che queste credenziali __non__ sono le stesse del  tuo utente o
    password di OpenStreetMap.
- Se la registrazione è andata a buon fine, riceverai
    una email da OpenStreetMap.  Apri l’email. Sarà
    simile a quella dell’immagine seguente. Clicca sul link evidenziato
    sotto:

    ![Confirming your OpenStreetMap account][]

- Si aprirà una nuova finestra.  Se tutto ha funzionato dovresti
    avere un account OSM!
- Sulla pagina di OpenStreetMap clicca “Entra” nell’angolo in alto a destra.
    Inserisci il tuo nome utente e la tua password di OpenStreetMap e premi Invio. Dovresti
    essere autenticato e vedere il tuo nome utente nell’angolo in alto a destra della pagina.
    a destra nella pagina.

Inserire i tuoi primi punti
------------------------

- Ora che sei entrato con il tuo nome utente nel sito di OpenStreetMap,
    puoi usare l’editor iD per aggiungere i tuoi primi punti
    alla mappa.
- Scorri la mappa e trova un luogo che conosci molto bene, ad esempio la tua città
    o paese. Una buona idea è accertarsi che la tua casa ( o il tuo vicinato) e il tuo posto di lavoro siano mappati e abbiano il giusto indirizzo. 
- Ingrandisci la mappa nel punto in cui vuoi aggiungere un punto (magari un ristorante o negozio che non sono mappati vicino a te).
- Appena sopra la mappa, a sinistra, c’è una scheda chiamata “Edit” con un
    piccolo triangolo a fianco. Fai click sul piccolo triangolo. Dovresti vedere un menù
    a discesa.
- Fai click su “Edit with iD (in-browser editor)”.

    ![Click edit][]

- L'editor on line, chiamato iD, dovrebbe aprirsi. E' simile a questo.

    ![iD editor][]

- Puoi aggiungere punti alla mappa cliccando il bottone "Point" in
    alto nella finestra. Poi fai click sulla mappa dove vorresti aggiungere il nuovo
    unto.

    ![Point button][]    

- Seleziona dal menù a sinistra che tipo di punto stai
    aggiungendo alla mappa. Puoi compilare quindi i campi del form con
    il nome del posto e altre informazioni.
- Per salvare le modifiche fai click sul bottone "Save" in alto. Poichè questo è la tua
    prima modifica, magari esplora le possibilità offerte dall'editor. Non salvare le tue modifiche
    a meno che tu non sia sicuro.

    ![Save button][]    

- Se hai fatto click su "Save" ti verrà chiesto di fornire un commento alle tue modifiche.
    Poi potrai fare click su "Save" ancora una volta e le tue modifiche saranno salvate nel
    database di OSM!


L'editor iD è un modo fantastico per modificare facilmente OpenStreetMap e puoi trovare ulteriori informazioni nella [iD editor guide](/it/beginner/id-editor/).Comunque, nella [JOSM section](/it/josm/)
esploreremo JOSM, un programma che offre molte caratteristiche aggiuntive. Sentiti libero
di continuare ad esplorare iD. Una volta che avrai più esperienza, potrai scegliere
quale editor preferisci.

Conclusioni
-------

Congratulazioni!  Se tutto è andato bene ora hai un
nome utente e una password per OpenStreetMap, sai come navigare nel sito web di OSM e hai
capito come aggiungere punti alla mappa.



[website]: /images/beginner/start-osm_website.png
[OpenStreetMap website with some main functions listed]: /images/beginner/osm-website-main-functions.png
[Mouse navigation]: /images/beginner/mouse-navigation.png
[Search]: /images/beginner/search.png
[Layers button]: /images/beginner/layers.png
[Transport map]: /images/beginner/transport-map.png
[Registering an OpenStreetMap account]: /images/beginner/registering-account.png
[Confirming your OpenStreetMap account]: /images/beginner/confirming-account.png
[Click edit]: /images/beginner/click-edit.png
[iD editor]: /images/beginner/id-editor.png
[Point button]: /images/beginner/point-button.png
[Save button]: /images/beginner/save-button.png