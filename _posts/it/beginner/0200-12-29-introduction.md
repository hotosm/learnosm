---
layout: doc
title: Introduzione
permalink: /it/beginner/introduction/
lang: it
category: beginner
---

Introduzione a OpenStreetMap
============================

> This guide may be downloaded as [beginner_introduction_it.odt](/files/beginner_introduction_it.odt) or [beginner_introduction_it.pdf](/files/beginner_introduction_it.pdf)  

L’informazione è potere. Con buone informazioni e la giusta
comprensione, individui e comunità possono migliorare le loro vite e
prendere migliori decisioni per il futuro. Ci sono molte persone e
organizzazioni che prendono decisioni che influenzano le nostre vite.
 Una buona informazione permette a queste organizzazioni, governi o
cittadini di prendere decisioni migliori e forse rendere migliori anche
le nostre vite. Le mappe possono essere un buon modo per comunicare un’informazione.

![Un villaggio in Indonesia][]

Le mappe sono simboli visuali del nostro mondo. Possono dimostrare un’idea
meglio delle parole. Questo può anche aiutare a rispondere a domande
importanti. Dove sono la scuola o l’ospedale più vicini? Chi ha accesso
minimo a questa infrastruttura? Dove la povertà rappresenta un problema?
Domande come queste possono essere rappresentate con mappe e le mappe
possono aiutare a trovare soluzioni a queste domande.

Come esercizio, prendi una penna e disegna una mappa del tuo paese o
città. Quali sono le cose più importanti da disegnare? Qual è
l’informazione più importante? Prendi del tempo nel disegnare la mappa
e, quando avrai finito, pensa perché le informazioni che hai disegnato
sono importanti e per chi potrebbero esserlo.

![Esempio di mappa disegnata a mano][]

Se la tua città è come molte altre, avrai disegnato delle linee per
rappresentare le strade, magari un fiume o un torrente. Inoltre puoi
aver disegnato strutture importanti come scuole o uffici, campi o
confini. Qualsiasi cosa hai disegnato, probabilmente hai usato dei
simboli: una linea per simboleggiare la strada, un rettangolo per una
costruzione e così via. La tua mappa è la rappresentazione di ciò che
esiste sul territorio.

![Esempi di simboli][]

La tua mappa è una fonte di informazioni. Potresti usare questa mappa
per spiegare a qualcuno dove sono i differenti luoghi, dove esistono
problemi nella tua comunità o semplicemente aiutare qualcuno a trovare
una via. L’uso della tua mappa è però limitato. C’è ne è solo una copia
e il modo in cui è disegnata è noto solo a te, magari qualcuno potrebbe
aver disegnato la propria mappa in un altro modo. Poiché la tua mappa è
su carta, è difficile passare queste informazioni ad altri. Se crei le
tue mappe su un computer e in un modo da renderle accessibili a
chiunque, saranno ancor più utili.

![Mappe su computer][]

OpenStreetMap è uno strumento per creare e condividere mappe. Chiunque
può contribuire a OSM, e migliaia di persone aderiscono al progetto ogni
giorno. Gli utenti disegnano mappe sui computer ma, come vedremo in
questa guida, non è molto differente dal disegnarle su carta.
Continueremo a disegnare linee per rappresentare le strade, campi e
qualsiasi altra cosa, e continueremo a rappresentare scuole e ospedali
con dei simboli. La cosa importante è che le mappe di OSM sono
conservate in internet e chiunque può accedervi sempre e liberamente.

![Mappe digitali con OpenStreetMap][]

Ci auguriamo che troverai OpenStreetMap utile e proficuo per il tuo
lavoro. Seguendo questa guida, inizierai presto a creare mappe digitali
con OSM.


[Un villaggio in Indonesia]: /images/beginner/village-in-indonesia.png
[Esempio di mappa disegnata a mano]: /images/beginner/hand-drawn-map.png
[Esempi di simboli]: /images/beginner/examples-of-symbols.png
[Mappe su computer]: /images/beginner/mapping-on-computer.png
[Mappe digitali con OpenStreetMap]: /images/beginner/digital-maps-with-osm.png
