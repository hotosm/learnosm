---
layout: doc
title: Iniziare con OSM
permalink: /it/beginner/start-osm
lang: it
category: beginner
---

Iniziare con OSM
================

In questo capitolo impareremo passo dopo passo come navigare nel sito
web di OpenStreetMap, visualizzare, stampare mappe e registrarsi per
ottenere un account utente. Dopo che avrai il tuo utente e la tua
password, potrai aggiungere i tuoi primi punti alla mappa.

Visita il sito web di OpenStreetMap
-----------------------------------

- Assicurati di avere un computer acceso e connesso a internet.
- Per visitare il sito di OpenStreetMap, hai bisogno di aprire il tuo
    browser.  Apri il tuo browser: Firefox, Chrome, Opera o Internet
    Explorer.
- Nella barra degli indirizzi in alto, inserisci il seguente testo:

  [www.openstreetmap.org](http://www.openstreetmap.org)

- Quando la pagina sarà caricata, dovresti vedere qualcosa di simile:

![]({{site.baseurl}}/images/it_beg_ch2_image00.png)

Il sito web di OpenStreetMap con elencate alcune funzioni

Naviga nella mappa
------------------

- La prima cosa che noterai è la mappa. Scorri la mappa cliccandoci
    sopra,  tenendo premuto il tasto sinistro e muovendo il mouse (vedi
    figura sottostante)
- Se hai un mouse con la rotella, puoi ingrandire o ridurre la mappa
    girando la rotella.  Alternativamente puoi usare i bottoni + e –
    nell’angolo superiore sinistro della mappa (vedi figura sottostante)

- Per cercare un luogo, clicca col tasto sinistro del mouse nello
    spazio “Search” nella parte sinistra della pagina (vedi figura
    precedente). Scrivi il nome del tuo paese o città e premi Invio.
    Apparirà una finestra alla sinistra della mappa con i risultati
    della ricerca. Clicca sul luogo che assomiglia di più a quello
    cercato. La mappa si sposterà automaticamente nella località scelta.

![]({{site.baseurl}}/images/it_beg_ch2_image08.png)

Navigazione con il mouse

Salvare un’immagine della mappa
-------------------------------

- Se vuoi salvare un’immagine da OpenStreetMap per stamparla o
    riutilizzarla, segui queste istruzioni.

![]({{site.baseurl}}/images/it_beg_ch2_image06.png)

Esportare una mappa

- Appena sopra la mappa, clicca sul bottone “Export”. Un nuovo
    pannello apparirà vicino alla mappa.

- Nel nuovo pannello assicurarsi che sia selezionato il bottone vicino
    a “Mapnik Image”
- Clicca il bottone “Export” in fondo al pannello. Inizierà un
    download. Se vuoi stampare la mappa, seleziona “Stampa” o “Print”
    dal menù dei file, dopo esserti assicurato che il tuo computer è
    collegato ad una stampante.

Crea un account in OpenStreetMap
--------------------------------

- Ora che hai visto le caratteristiche principali del sito, puoi
    registrarti per ottenere un nome utente e una password e fare la tua
    prima aggiunta alla mappa.
- Ritorna al sito di OpenStreetMap. Clicca “Sign up” in alto a destra
    nella pagina.
- Dovresti vedere una pagina come la seguente:

![]({{site.baseurl}}/images/it_beg_ch2_image02.png)

Registrarsi per ottenere un account in OpenStreetMap

- Ci sono 5 campi che devono essere compilati per ottenere un account
    in OSM.
- Inserisci il tuo indirizzo di mail nei primi 2 campi.  Devi inserire
    lo stesso indirizzo di posta elettronica in entrambi i campi. Dopo
    dovrai aprire la tua casella di posta per confermare la creazione
    dell’account di OpenStreetMap.
- Nel terzo campo inserisci il nome utente che preferisci. Non ti sarà
    permesso scegliere un nome utente già scelto da qualcuno in
    precedenza, quindi sii creativo. Se provi ad inserire qualcosa di
    semplice, come il tuo nome, scoprirai che magari è già stato scelto
    da qualcuno.
- Inserisci una password nel quarto e nel quinto campo.  Dovrai
    inserire la stessa password in entrambi i campi. Non è necessario
    usare la stessa password della posta elettronica.
- Se vuoi, puoi scrivere il tuo nome utente e la tua password per
    conservarli.
- Dopo che hai compilato tutti i campi, clicca il pulsante “Continue”
    in fondo alla pagina.
- Se ci fossero dei problemi, apparirà un messaggio di errore.
    Assicurati di aver inserito lo stesso indirizzo di posta elettronica
    nei primi due campi e che la tua password sia la stessa negli ultimi
    due campi.  Se il terzo campo è evidenziato in rosso, vuol dire che
    qualcun altro ha già scelto quell nome utente, quindi ne devi
    scegliere un altro.
- Dopo vedrai una pagina che ti mostra l’accordo di licenza che devi
    accettare per creare il tuo account OSM.  In pratica l’accordo
    specifica che non potrai aggiungere dati in OpenStreetMap ottenuti
    da altre mappe se non hai il permesso di farlo. L’accordo inoltre
    specifica come potranno essere usati i dati da te inseriti in OSM.
    Questi ultimi hanno una cosiddetta licenza “Open DataBase Licence”
    che essenzialmente specifica che ognuno può usare i dati come vuole
    senza rivendicarne la paternità.

![]({{site.baseurl}}/images/it_beg_ch2_image07.png)

- Puoi facoltativamente indicare i tuoi contributi a OpenStreetMap
    come di pubblico dominio: significa che chiunque può fare qualsiasi
    cosa voglia con i tuoi dati , senza alcuna restrizione. Se vuoi
    rendere i tuoi dati di pubblico dominio, seleziona la casella in
    fondo alla pagina a fianco della scritta "Public Domain".
- Per accettare l'accordo, clicca su "Agree" in fondo alla pagina.
- Accedi in un'altra finestra del tuo browser alla tua casella di
    posta elettronica.
- Inserisci il tuo indirizzo e la tua password di posta elettronica
    per accedere alla tua casella.  Nota bene che queste credenziali
    non sono le stesse di quelle usate per accedere a OpenStreetMap.
- Se la registrazione è andata a buon fine,riceverai una email da
    OpenStreetMap.  Apri l’email. Sarà simile a quella dell’immagine
    seguente. Clicca sul link evidenziato:

![]({{site.baseurl}}/images/it_beg_ch2_image01.png)

Conferma del tuo account di OpenStreetMap

- Si aprirà una nuova finestra.  Se tutto ha funzionato dovresti avere
    un account OSM!
- Sulla pagina di OpenStreetMap clicca “Log in” nell’angolo in alto a
    destra. Inserisci il tuo nome utente e la tua password di
    OpenStreetMap e premi Invio. Dovresti essere autenticato e vedere il
    tuo nome utente nell’angolo in alto a destra della pagina.
- Se è il tuo primo ingresso, vedrai una pagina in cui cambiare le tue
    impostazioni. Puoi modificarle secondo le tue preferenze.  Per
    tornare alla mappa, clicca il tab “View” in cima alla pagina.

Inserire i tuoi primi punti
---------------------------

- Ora che sei entrato con il tuo nome utente nel sito di
    OpenStreetMap, puoi usare l’editor Potlatch per aggiungere i tuoi
    primi punti alla mappa.
- Per utilizzare l’editor online, devi aver installato Adobe Flash sul
    tuo browser.  Se non è installato, vedrai un errore quando tenterai
    di editare la mappa.  In questo caso vai sul
    sito[ ](http://get.adobe.com/flashplayer/)[http://get.adobe.com/flashplayer/](http://get.adobe.com/flashplayer/) e
    segui le istruzioni per installare Flash.
- Scorri la mappa e trova un luogo che conosci molto bene, ad esempio
    la tua città o paese.
- Ingrandisci la mappa nel punto in cui vuoi aggiungere un punto.

![]({{site.baseurl}}/images/it_beg_ch2_image04.png)

Inizia l’editing

- Appena sopra la mappa, a sinistra, c’è una scheda chiamata “Edit”.
    Sposta il puntatore del mouse lì sopra, ma non cliccare.  Dovrebbe
    apparire un menù a discesa.
- Clicca “Edit with Potlatch 2 (in-browser editor)”.
- L’editor online di OpenStreetMap dovrebbe aprirsi.  Se appare un
    pop-up di Windows, cliccare su “OK”.

![]({{site.baseurl}}/images/it_beg_ch2_image05.png)

Editare con l’editor del browser

- Puoi aggiungere punti alla mappa cliccando un’icona a sinistra e
    trascinandola sulla mappa.  Dopo aver aggiunto uno o più punti e
    aver controllato la loro corretta posizione, clicca “Save” in alto a
    destra.
- Cliccando “Save” le tue modifiche saranno salvate in OpenStreetMap.
     Clicca “View” nei tab in alto per tornare alla pagina principale di
    OpenStreetMap.  Dovresti vedere le modifiche effettuate alla mappa.
     Se non le vedi, prova ad aggiornare la pagina premendo i tasti
    CTRL+R.
- Nota bene: se non sei sicuro dell’accuratezza dei punti inseriti,
    non cliccare “Save”. Sperimenta liberamente con l’editor Potlatch
    senza salvare le modifiche.

Conclusioni
-----------

Congratulazioni!  Se tutto è andato bene ora hai un nome utente e una
password per OpenStreetMap, sai come navigare nel sito web di OSM e hai
capito come aggiungere punti alla mappa.

Nel prossimo capitolo installeremo un editor per OpenStreetMap chiamato
JOSM e impareremo come disegnare mappe e aggiungere luoghi con simboli
alla mappa.


