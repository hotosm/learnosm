---
layout: doc
title: Disegnare edifici rettangolari - iD editor
permalink: /it/hot-tips/tracing-rectangular-buildings/
lang: it
category: hot-tips
---

Disegnare edifici rettangolari - iD editor
============

- TOC
{:toc}

<!-- > Questa guida può essere scaricata come [tm_starting_it.odt](/files/tm_starting_it.odt) oppure [tm_starting_it.pdf](/files/tm_starting_it.pdf)  
> Creato il 2016-10-30  -->  

Le basi
----------

![Rectangular building][]  

> Questa immagine ![keymon]{: height="24px"} ti mostra quali pulsanti del mouse sono stati usati e quali tasti della tastiera sono stati premuti.  

Punti da tenere a mente:  

- Se l'edificio ha angoli retti, assicurati di disegnarlo con angoli retti oppure utilizza lo strumento ortogonalizza.  
- Assicurati di aggiungere i tag!  
- Le dimensioni contano - *le stime sulla popolazione sono basate sull'area complessiva degli edifici in una data zona*.  
- Edifici delle giuste dimensioni e orientati correttamente, aiuteranno le persone ad individuare il loro paese.  
- Ingrandisci abbastanza da vedere i dettagli - un livello di zoom di 20 metri è solitamente sufficiente.  
- **Cercando edifici** - esamina la zona con un livello di zoom tra i 50 e gli 80 metri. Cerca ombre e linee rette (edifici circolari sono più difficili da individuare!)  
- Edifici e strade, fiumi, confini di **landuse=residential** o altro non dovrebbero sovrapporsi.  
- Se commetti un errore, usa il pulsante **Annulla** ![back arrow]{: height="26px"} per annullare l'ultimo/gli ultimi cambiamento/i.  
- Stiamo tutti migliorando la mappa. Se il precedente mappatore ha dato agli edifici una forma strana o in qualche modo sbagliata, correggila e considera di mandargli un educato messaggio.  

Edifici nascosti o visti di lato  
--------------------------------------

![building-obscured][]  

È comune che le immagini satellitari siano riprese da un certo angolo facendo sembrare gli edifici distorti. Nell'immagine soprastante, la parte a destra mostra come dovrebbe essere disegnato l'edificio. La cosa più semplice è spesso tracciare il contorno del tetto, quindi spostarlo nel punto in cui il muro incontra il terreno - questa è la tecnica che è stata utilizzata per tracciare l'edificio qui sopra. Nota anche che l'edificio parzialmente nascosto dagli alberi è stato disegnato rettangolare. 

Edifici con tetto a falde
----------------------------
 
La maggior parte degli edifici presenta angoli a 90 gradi o è di forma circolare.  

![building-ridge][]  
Questo edificio ha angoli retti ma ha il tetto a falde, si riconosce la linea di colmo. L'angolo di ripresa lo fa inizialmente sembrare di forma strana.  

![building-tree-ridge][]  
Questo edificio ha un albero che lo nasconde parzialmente. È di forma rettangolare.  

In alcune zone del mondo è comune usare lamiere corrugate come tetto - queste, quando sono nuove, riflettono la luce del sole creando un **bagliore molto luminoso** nelle immagini satellitari. È comune che gli edifici abbiano una veranda o che siano a **forma di L** e devi assicurarti che il tuo tracciato segua la linea dell'edificio.  
Quando tracci il contorno di un edificio devi provare a tracciarlo della giusta dimensione e nel punto in cui i suoi muri incontrano il terreno - fai del tuo meglio! In molte parti del mondo gli edifici sono costruiti solo parzialmente e lasciati senza tetto finchè non sono venduti, o utilizzati. Mappa questi edifici come normali edifici in quanto aggiungere il tetto non richiede molto tempo e potrebbe già essere stato aggiunto nel tempo passato da quando l'immagine satellitare è stata scattata.  

Fai del tuo meglio - persino gli esperti talvolta sono in disaccordo e talvolta è necessario andare sul posto per vedere esattamente cosa c'è. **Nel dubbio mappalo come un edificio.**  

Taggare edifici
-------------

Siccome stiamo mappando edifici che non abbiamo mai visitato e con cui non abbiamo familiarità, lo schema più sicuro e raccomandato con cui taggarli è **building**=**yes**, che puoi vedere su un edificio taggato correttamente se scorri fino alla fine del pannello laterale e clicchi su **Tutti i tag**.

Vedi anche  
---------

- [![building-video]{: height="150px"}](https://www.youtube.com/watch?v=VPJz-AucqF4&index=7&list=PLb9506_-6FMHZ3nwn9heri3xjQKrSq1hN "Humanitarian OpenStreetMap Team Tutorial Videos - Adding a Building to OpenStreetMap")  
*Sottotitoli disponibili in diverse lingue*  

- [Ivan Gayton's diary entry for Hadjer Lamis, Chad - comments from others indicate the description fits other parts of the world as well](https://www.openstreetmap.org/user/IvanGayton/diary/38612)



[Rectangular building]: /images/hot-tips/rectangular_building.gif "Tracing a rectangular building, squaring the corners, and adding tags."
[keymon]:/images/hot-tips/keymon.png
[building-ridge]: /images/hot-tips/building-ridge.png
[back arrow]: /images/beginner/back-arrow.png
[building-tree-ridge]: /images/hot-tips/building-tree-ridge.png
[building-obscured]: /images/hot-tips/buildings-obscured-traced-1.png "Before & after - tracing a building seen at an angle"
[building-video]: /images/hot-tips/building-video.png "Humanitarian OpenStreetMap Team Tutorial Videos - Adding a Building to OpenStreetMap"