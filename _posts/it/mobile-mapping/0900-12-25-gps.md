---
layout: doc
title: Usare il GPS
permalink: /it/mobile-mapping/using-gps/
lang: it
category: mobile-mapping
---

Usare il GPS
============

Imparare ad editare è solo una parte del lavoro di mappatura.
L'altra parte consiste nell'ottenere le informazioni, ovvero andare in giro 
a raccoglierle.  
In questo capitolo vedremo cosa fa un GPS e come funziona. Imparerai a
usare un GPS e come usarlo per creare mappe.
Spiegheremo come usare il Garmin eTrex Vista HCx, un comune GPS usato
per la mappatura. Ci sono molti altri modelli di GPS che fanno le stesse
cose, quindi se stai lavorando con un modello differente, non ti
preoccupare, i princìpi sono gli stessi.

<!-- link here to other GPS tutorials when they are ready -->

Cos’è un GPS?
-------------
Un GPS è come un cellulare, a parte il fatto che invece di ricevere i
segnali radio dalle compagnie telefoniche, riceve segnali dai satelliti
che orbitano intorno alla Terra. Ricevendo questi segnali, un GPS è in
grado di calcolare la tua posizione esatta sul pianeta. Registra la
posizione in coordinate, che sono due lunghi numeri. 
Un numero esprime quanto sei ad est o ad ovest - questo numero è detto longitudine.
Il secondo numero ti dice quanto sei a nord o a sud - questo è detto latitudine.
Ogni posto sulla Terra è descritto
univocamente da questa coppia di due numeri.

Per esempio: Latitudine -8.639298, Longitudine, 116.311607 è la
posizione di Lombok, in Indonesia.

![Google Earth mostra le coordinate di Lombok, Indonesia][]

![Garmin eTrex Vista HCx][]

Accendere il GPS
----------------
Prima di accendere il tuo GPS, mettiti all’aperto dove puoi avere
una buona visuale del cielo. Questo perché il GPS determina la
propria posizione ricevendo segnali dai satelliti, quindi non
funziona al chiuso.

Sul lato destro del tuo GPS, premi e mantieni premuto il tasto
Power. Il GPS si accenderà e mostrerà la schermata dei satelliti.
Dovresti vedere qualcosa di simile all’immagine seguente. Il tuo GPS
sta cercando i segnali dai satelliti. Quando avrà ricevuto un
segnale da tre o più satelliti, mostrerà la tua posizione.

![Posizione determinata col GPS][]

Una volta che la tua posizione sarà determinata, la schermata dei
satelliti scomparirà e vedrai il menù principale.

![Menù principale del GPS][]

Menù del GPS
----------------

-  Il GPS ha differenti schermate e menù che ti permettono di fare
    differenti operazioni. Per cambiare schermata, premi il bottone con
    la X, appena sopra il pulsante di accensione, sul lato destro
    dell’unità. Questo bottone serve per tornare indietro. Se premi
    qualcosa per errore e vuoi cancellare il comando o tornare indietro,
    premi il bottone X.
-  Premendo il bottone X, dovresti passare attraverso le diverse
    schermate, simili alle immagini seguenti:

![Menù del GPS][]

-  Se torni alla schermata dei satelliti, vedrai che sei collegato con
    tre o più satelliti. In alto a sinistra vedrai le tue coordinate
    attuali: latitudine e longitudine.

<!-- This Note below should be updated for other non-Haiti people, or moved to an advanced section

> To add OSM to your GPS, download the latest data from [http://labs.geofabrik.de/haiti/latest.garmin-gmapsupp.zip](http://labs.geofabrik.de/haiti/latest.garmin-gmapsupp.zip).
> Unzip “latest.garmin-gmapsupp.zip” and save the “gmapsupp.img” file
> into a temporary folder. After turning on and connecting your GPS
> to your computer, create a “Garmin” folder at the root of the USB drive
> that appeared when you plugged in the GPS. Copy the gmapsupp.img to the
> “Garmin” folder. Lastly, restart the GPS and the OSM map extracts should
> be added to your device.
-->

-  Spostati sulla schermata della mappa e potrai vedere una mappa del
    luogo in cui ti trovi. Se hai aggiunto le mappe OSM al tuo GPS,
    vedrai strade e luoghi. Atrimenti la mappa sarà un po’ vuota. Puoi
    ingrandire o ridurre la visuale premendo i pulsanti “Freccia Su” o
    “Freccia Giù” sul lato sinistro del GPS.

Tracce e punti
--------------

Il tuo GPS registra due tipi di informazioni che sono utili per creare
mappe o memorizzare le coordinate di un posto. Per prima cosa, ti
permette di memorizzare le tue coordinate nella memoria del GPS. Quando
memorizzi una posizione, le coordinate saranno salvate con un nome. Per
esempio, il primo punto memorizzato sarà chiamato 001, il secondo 002 e
così via. 

<!-- again not sure if this note should go here -->

> Se il tuo GPS no ninizia col punto 001 e vuoi eliminare i punti precedenti, seleziona l'icona "Find" dal menù principale.
> seleziona "Waypoints" e poi il bottone del sottomenù alla destra per mostrare le opzioni.
> Seleziona "Delete" poi "All symbols" e infine conferma con "Yes".


Quando memorizzi un punto, puoi scrivere il numero su un pezzo
di carta insieme ad una nota riguardante la sua descrizione, qualsiasi
indicazione di attributi o informazioni. Le informazioni salvate nella
memoria del GPS sono chiamate punti o waypoints.

Inoltre, il tuo GPS può memorizzare le cosiddette tracce o tracks.
 Mentre un punto memorizza un solo luogo, una traccia salva una serie di
punti mentre ti muovi. Per esempio, la traccia registrerà la tua
posizione ogni secondo od ogni metro e il risultato sarà una serie di
punti che mostreranno una traccia di dove sei stato. Le tracce sono
utili per mappare oggetti che sono rappresentati da linee o aree, come
il percorso di una strada o la forma di un campo.

![Traccia su GPS][]


Memorizza la tua posizione
--------------------------

-  Per memorizzare la tua attuale posizione come un punto, premi il
    bottone X fintanto che non vedrai il menù principale. Usando il
    joystick, spostati nel menù fintanto che la parola “Mark” non è
    evidenziata. Premi il bottone del joystick per aprire la schermata
    “Save Waypoint”.

![Memorizzazione posizione 1][]

<!-- note unnecessary perhaps? add to advanced section 
> If you are using multiple GPS devices it is important to ensure that all
> the devices are set to the same format.  To check this go to the “Main 
> Menu” and find “Set up Menu”.  Click on “Units” and make sure the Position
> Format is set to decimal degrees (hddd.ddddd°), the Map Datum to WGS 84 
> (which is a calculated standard coordinate frame, or spheroidal reference surface,
> for the Earth), and the distance speed, elevation and depth are set to meters.
-->

-  In questa schermata vedrai alcune informazioni sul punto che stai
    per memorizzare. Innanzitutto il nome. Se questo è il tuo primo
    punto, vedrai 001. Questo è il numero che dovrai segnarti su carta
    insieme alle informazioni che hai raccolto sull’oggetto. Dopo vedrai
    la data e l’ora in cui il punto è stato memorizzato. Sotto ci sono
    le coordinate e l’altitudine.
-  Usa il joystick per evidenziare il bottone “OK” in fondo alla
    pagina. Premi il bottone del joystick per salvare il punto.
    Assicurati di aver scritto da qualche parte il numero del punto,
    insieme ad una descrizione del luogo e alle informazioni che vuoi
    ricordare.

![Memorizzazione posizione 2][]

-  Premi il pulsante X per tornare alla schermata della mappa. Vedrai
    il nuovo punto sulla mappa.


Abilitare la registrazione delle tracce
---------------------------------------

-  Ora che abbiamo imparato a memorizzare i punti, impariamo come
    abilitare o disabilitare la registrazione delle tracce. Quando la
    registrazione è abilitata, verrà automaticamente salvato il percorso
    da te effettuato. È buona pratica abilitare la registrazione mentre
    stai mappando e disabilitarla quando hai finito. In seguito potrai
    vedere la traccia sul tuo computer e vedere il percorso che hai
    mappato. Se vuoi mappare il percorso di una strada, è una buona idea
    salvare il punto all’inizio e alla fine della strada, annotare il
    nome della strada e alcune informazioni aggiuntive.
-  Per abilitare la registrazione delle tracce, premi il bottone X
    finché non raggiungi la schermata chiamata “Track Log”.

![Abilitare la registrazione della traccia][]

-  Se vuoi cancellare delle registrazioni precedenti, usa il joystick
    per selezionare il pulsante “Clear”, e premi il pulsante del
    joystick. Sulla barra in alto apparirà “0%”.
-  Per abilitare la registrazione delle tracce, seleziona col joystick
    “On” e premi il pulsante del joystick.
-   Nella sezione “Set up”, puoi scegliere gli intervalli di tempo o distanza 
    con cui effettuare le misure. Gli intervalli di tempo servono per registrare 
    la posizione ogni periodo di tempo.  Se hai una scheda di memoria nel tuo GPS,
    è consigliabile mettere l'intervallo di registrazione a 1 secondo: questo significa che 
    la tua posizione verrà registrata sulla traccia ogni secondo. 
-  Premi il bottone X per tornare alla schermata della mappa. Se ti
    muovi, vedrai una traccia formata da una serie di punti.


Copiare i punti e le tracce sul computer
----------------------------------------
Quando hai finito di mappare col GPS, vorrai copiare questi punti e
tracce sul tuo computer in modo da poterli visualizzare in JOSM.

Puoi copiare le tracce e i punti sul computer utilizzano il software gratuito fornito da Garmin,
chiamato BaseCamp. Può essere scaricato
[qui](http://www.garmin.com/en-US/shop/downloads/basecamp). 
Comunque in questa sezione utilizzeremo un programma chiamato GPSBabel, 
che offre qualche caratteristica aggiuntiva.

### Collega il GPS al computer
-  Per prima cosa, disabilita la registrazione delle tracce sul tuo GPS
    andando nella schermata delle tracce e selezionando “Off”.
-  Collega il GPS al tuo computer col cavo in dotazione. Un connettore
    del cavo dovrebbe collegarsi alla porta USB, mentre l’altro va
    connesso dietro al GPS, tra il bordo gommoso e la parte superiore.
    Il GPS deve essere acceso per copiare i dati sul computer.

### Installa i driver per il GPS

-  Potresti aver bisogno di installare i driver del GPS sul tuo
    computer. Puoi scaricarli al [sito Garmin](http://www8.garmin.com/support/download_details.jsp?id=591).
-  Fai clic su “Download” per ottenere il file di installazione.
    Cercalo sul tuo computer e fai doppio clic sopra per avviare
    l’installazione.
-   Se non riesci a scaricare dal sito Garmin, puoi scaricare i driver
    [qui](/files/USBDrivers_231.exe).

>   I sistemi Linux (perlomeno Fedora) non necessitano di driver speciali per comunicare
>   con un'apparecchiatura Garmin (almeno per l'eTrex Vista HCx). Assicurati solo che il
>   Garmin sia acceso e collegato al tuo computer tramite la porta USB. Puoi usare
>   GPSBabel (come spiegato sotto) o GpsPrune per scaricare i dati acquisiti dal tuo GPS.

### Ottieni il programma di installazione di GPSBabel

-  GPSBabel è un programma che permette la copia di dati dal GPS. Se
    hai già una copia di GPSBabel su un CD o su pennetta USB puoi
    saltare direttamente alla sezione successiva.
-  Se non possiedi già GPSbabel, apri il tuo browser e naviga
    all’indirizzo: [www.gpsbabel.org](http://www.gpsbabel.org)
-  Fai clic su “Downloads” in alto nella pagina.
-  Spostati in basso nella pagina. Se il tuo computer usa Windows,
    scarica il file di installazione per Windows. Fai clic su
    “GPSBabel-1.4.4-Setup.exe”. Il file verrà scaricato nel tuo computer.

### Installa GPSBabel
-  Trova il file di setup di GPSBabel sul tuo computer. Fai doppio clic
    per lanciare l’installazione.
-  Premi “Next”.
-  Premi “I accept” e “Next”.
-  Continua a fare clic su “Next” finché il programma non è installato.
-  Quando il programma ha terminato l’istallazione, fai clic su
    “Finish” per eseguire GPSBabel.

![L'interfaccia utente di GPSBabel][]

### Copia punti e tracce

-  Fai clic sul punto alla sinistra della parola “Device” in alto nella
    finestra.
-  Nel menù a discesa chiamato “Format”, seleziona “Garmin serial/USB
    protocol”
-  Al centro della finestra, sotto la parola “Output”, nel menù a
    discesa chiamato “Format”, seleziona “GPX XML”:

![Scelta del formato GPX XML][]

-  Fai clic su “File Name” e inserisci nel campo il nome con cui vuoi
    salvare il file. Dovrebbe essere un nome che descrive i dati, come
    ad esempio il luogo e la data. Ad esempio,

    Roma-31-05-2011

-  Assicurati che il GPS sia acceso e connesso al computer.
-  Fai clic su “Apply” nella finestra, in fondo a destra.
-  Se tutto ha funzionato, dovresti vedere una barra che si muove
    attraverso lo schermo, indica il caricamento dei dati dal GPS.
    Quando ha finito, i tuoi punti e le tue tracce sono salvati nel file
    che hai selezionato.

### Visualizzare i dati in JOSM

-  Ora lancia JOSM. Nel menù in alto seleziona “File” e poi “Apri...”
-  Trova e seleziona il file creato con GPSBabel. Fai clic su “Apri”.
-  Dovresti vedere i tuoi punti e tracce caricati in JOSM.

![GPS Files Open in JOSM][]

Conclusioni
-----------

Congratulazioni! Adesso dovresti conoscere come usare un GPS. Se non
l’hai già provato, fai pratica salvando i punti di qualche luogo che
conosci. In questo capitolo hai imparato come usare le tracce e i punti
in JOSM. Prossimamente useremo queste informazioni per inserirle in
OpenStreetMap.

Nel prossimo capitolo, conosceremo i Field Paper, che sono un altro
modo di collezionare le informazioni per OpenStreetMap. 
Tutto quello che ti serve sono carta e penna.


[Google Earth mostra le coordinate di Lombok, Indonesia]: /images/mobile-mapping/google-earth-lombok.png
[Garmin eTrex Vista HCx]: /images/mobile-mapping/garmin-etrex.it.png
[Posizione determinata col GPS]: /images/mobile-mapping/aquiring-satellites.png
[Menù principale del GPS]: /images/mobile-mapping/gps_main.png
[Menù del GPS]: /images/mobile-mapping/gps_all.png
[Traccia su GPS]: /images/mobile-mapping/google-earth.png
[Memorizzazione posizione 1]: /images/mobile-mapping/save-location1.png
[Memorizzazione posizione 2]: /images/mobile-mapping/save-location2.png
[Abilitare la registrazione della traccia]: /images/mobile-mapping/turn-on-track.png
[L'interfaccia utente di GPSBabel]: /images/mobile-mapping/babel.png
[Scelta del formato GPX XML]: /images/mobile-mapping/xml.png
[GPS Files Open in JOSM]: /images/mobile-mapping/open-josm.png
