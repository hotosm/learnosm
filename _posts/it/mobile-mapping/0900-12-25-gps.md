---
layout: doc
title: Usare un GPS Garmin
permalink: /it/mobile-mapping/using-gps/
lang: it
category: mobile-mapping
---

Usare il GPS
====================

> Questa guida può essere scaricata come [gps-garmin_it.odt](/files/gps-garmin_it.odt) o [gps-garmin_it.pdf](/files/gps-garmin_it.pdf)  
> Revisionato 2015-06-07  

Imparare ad editare è un passo chiave della mappatura, per aggiungere
informazioni alla mappa. Ma un altro compito è collezionare 
informazioni, uscire e fare una ricognizione di una zona. 

In questo capitolo vedremo cosa fa un GPS e come funziona. Imparerai
a usare un GPS e come usarlo per creare mappe.

Qui spiegheremo come usare il Garmin eTrex Vista HCx, un
comune GPS usato per la mappatura. Ci sono molti altri modelli di GPS che fanno
le stesse cose, quindi se stai lavorando con un modello differente, non ti preoccupare,
 i princìpi sono gli stessi.

<!-- link here to other GPS tutorials when they are ready -->

Cos'è un GPS?
--------------
Un GPS è come un cellulare, a parte il fatto che invece di ricevere i segnali radio
dalle compagnie telefoniche, riceve segnali dai satelliti
che orbitano intorno alla Terra. Ricevendo questi segnali,
un GPS è in grado di calcolare la tua posizione esatta sul
pianeta. Registra la posizione in coordinate, che sono due lunghi
numeri. Un numero ti dice quanto sei ad est o a ovest - è detto
longitudine. Il secondo numero ti dice quanto sei a nord o a sud - questo
è chiamato latitudine. Ognu punto sulla terra ha le sue
coordinate geografiche uniche.

Per esempio: latitudine -8.639298, longitudine 116.311607 sono le ccordinate di
Lombok, Indonesia.

![Google Earth software, showing coordinates of Lombok, Indonesia][]

![Garmin eTrex Vista HCx][]

Accendi il GPS
---------------

- Prima di accendere il tuo GPS, mettiti all’aperto dove puoi avere una buona visuale del
cielo. Questo perché il GPS determina la propria posizione ricevendo segnali
dai satelliti, quindi non funziona al chiuso.

Sul lato destro del tuo GPS, premi e mantieni premuto il tasto Power. Il GPS
si accenderà e mostrerà la schermata dei satelliti. Dovresti vedere
qualcosa di simile all’immagine seguente. Il tuo GPS sta cercando i segnali dai satelliti.
Quando avrà ricevuto un segnale da tre o più satelliti, mostrerà la tua posizione.

![GPS determined location][]

Una volta acquisita la tua posizione, la schermata dei satelliti scomparirà
e vedrai il menù principale.

![GPS main menu][]

I Menù del GPS
----------------

- Il GPS ha differenti schermate e menù che ti permetto di fare
    differenti operazioni. Per cambiare schermata, premi il bottone con la
    "X", appena sopra il pulsante di accensione, sul lato destro dell’unità.
    Questo bottone serve anche per tornare indietro. Se premi qualcosa per
    errore e vuoi cancellare il comando o tornare indietro, premi il bottone "X".
- Premendo il bottone "X", dovresti passare attraverso le
    diverse schermate, simili alle immagini seguenti:

![GPS all][]

- Se torni alla schermata dei satelliti, vedrai che sei
    collegato con tre o più satelliti. In alto a sinistra
    vedrai le tue coordinate attuali: latitudine e longitudine.

- Spostati sulla schermata della mappa e potrai vedere una mappa del luogo in cui ti trovi. Se
    hai aggiunto le mappe OSM al tuo GPS, vedrai strade e luoghi.
    Atrimenti la mappa sarà un po’ vuota. Puoi ingrandire o ridurre la visuale premendo
    i pulsanti “Freccia Su” o “Freccia Giù” sul lato sinistro del GPS.

- Puoi trovare ulteriori informazioni per ottenere le mappe OSM per i GPS Garmin e come installarle 
  [in the OSM wiki](http://wiki.openstreetmap.org/wiki/OSM_Map_On_Garmin/Download)

Tracce e Punti
--------------------

Il tuo GPS registra due tipi di informazioni che sono utili per creare
mappe o memorizzare le coordinate di un posto. Per prima cosa, ti permette di memorizzare
le tue coordinate nella memoria del GPS. Quando memorizzi una posizione, le
coordinate saranno salvate con un nome. Per esempio, il primo punto memorizzato
sarà chiamato 001, il secondo 002 e così via.

<!-- again not sure if this note should go here -->

> Se il tuo GPS non parte con 001 e vuoi cancellare i
> punti precedentemente memorizzati, individua l'icona "Find" nel menù principale.
> Seleziona "waypoints" e poi il bottone di sottomenù alla destra per
> mostrare il sottomenù Waypoint. Scorri in basso fino a "Delete", fai click
> su "all symbols" e su "Yes".  

Quando memorizzi un
punto, puoi scrivere il numero su un pezzo di carta insieme ad una
nota riguardante la sua descrizione, qualsiasi indicazione di attributi o informazioni che vuoi
ricordare. Le informazioni salvate nella memoria del GPS sono chiamate punti o waypoints.

Inoltre, il tuo GPS
può memorizzare le cosiddette tracce o tracks.  Mentre un punto memorizza un solo
luogo, una traccia salva una serie di punti mentre ti muovi. Per
esempio, la traccia registrerà la tua posizione ogni secondo od ogni
metro e il risultato sarà una serie di punti che mostreranno una traccia di
dove sei stato. Le tracce sono utili per mappare oggetti che sono
rappresentati da linee o aree, come il percorso di una strada o la
forma di un campo.

![GPS path][]

Memorizza la tua posizione
-----------------------------------

- Per memorizzare la tua attuale posizione come un punto, premi il bottone "X"
    che non vedrai il menù principale. Usando il joystick, spostati nel
    menù fintanto che la parola “Mark” non è evidenziata. Premi il bottone del joystick
    per aprire la schermata “Save Waypoint". In alternativa puoi premere il
    bottone del joystick su qualsiasi pagina finchè non si aprirà la pagina "Save Waypoint".

![save location 1][]

<!-- note unnecessary perhaps? add to advanced section
> Se usi più di un GPS, assicurati che tutti gli
> apparati siano impostati con i medesimi settaggi. Per verificarlo vai al "Main
> Menu" e cerca "SET up Menu". Fai click su "Units" e assicurati che il Position
> Format sia impostato su gradi decimali (hddd.ddddd°), il Map Datum su WGS 84
> (che è un sistema standard di coordinate, o superficie sferoidale di riferimento
per la Terra) e che distanza, altitudine e profondità siano impostate su metri.
-->

- In questa schermata vedrai alcune informazioni sul punto che
    stai per memorizzare. Innanzitutto il nome. Se questo è il tuo primo punto,
    vedrai probabilmente 001. Questo è il numero che dovrai segnarti su
    carta insieme alle informazioni che hai raccolto
    sull’oggetto. Dopo vedrai la data e l’ora in cui il punto è
    stato memorizzato. Sotto ci sono le coordinate e l’altitudine.
- Usa il joystick per evidenziare il bottone “OK” in fondo alla
    pagina. Premi il bottone del joystick per salvare il punto. Assicurati
    di aver scritto da qualche parte il numero del punto, insieme ad una descrizione del luogo
    e alle informazioni che vuoi
    ricordare.

![save location 2][]

- Premi il pulsante X per tornare alla schermata della mappa. Vedrai il nuovo
    punto sulla mappa.

Abilitare la registrazione delle tracce
---------------------

- Ora che abbiamo imparato a memorizzare i punti, impariamo come
    abilitare o disabilitare la registrazione delle tracce. Quando la registrazione è abilitata, verrà
    automaticamente salvato il percorso da te effettuato. E’ buona pratica abilitare
    la registrazione mentre stai mappando e disabilitarla quando hai finito.
    In seguito potrai vedere la traccia sul tuo computer e vedere il
    percorso che hai mappato. Se vuoi mappare il percorso di una strada,
    una buona idea è salvare il punto all’inizio e alla fine della
    strada, annotare il nome della strada e
    qualsiasi informazione aggiuntiva importante.
- Per abilitare la registrazione delle tracce, premi il bottone X finchè non raggiungi la
    schermata chiamata “Track Log”.

![turn on track][]

- Se vuoi cancellare delle registrazioni
    precedenti, usa il joystick per selezionare il pulsante “Clear”, e premi il
    pulsante del joystick. Sulla barra in alto apparirà “0%”.
- Per abilitare la registrazione delle tracce, seleziona col joystick “On” e premi
    il pulsante del joystick. Il sistema sta registrando la traccia.
- Nelle opzioni di "Set up" puoi impostare gli intervalli di tempo o distanza
    con i quali tracciare. Gli intervalli di tempo permettono di registrare la posizione in
    determinati intervalli. Se hai una scheda di memoria nel tuo GPS, è buona
    pratica impostare l'intervallo su 1 secondo, cosicchè ogni secondo la posizione
    verrà registrata nella traccia. Questo può risultare utile quando sono necessarie
    ricognizioni dettagliate.  
- Premi il bottone X per tornare alla schermata della mappa. Se ti muovi, vedrai
    una traccia formata da  una serie di punti.

Copiare i punti e le tracce sul computer
-----------------------------------------
Quando hai finito di mappare col GPS, vorrai copiare questi
punti e tracce sul tuo computer in modo da poterli visualizzare in JOSM.

Un modo per copiare i punti e le tracce è utilizzare il programma gratuito
fornito da Garmin, chiamato BaseCamp. Può essere scaricato
[qui](http://www.garmin.com/en-US/shop/downloads/basecamp). Comunque, in
questo capitolo useremo un programma chiamato GPSBabel, che offre meno
caratteristiche addizionali.

### Collega il GPS al computer
- Per prima cosa, disabilita la registrazione delle tracce sul tuo GPS andando nella
     schermata delle tracce e selezionando “Off”.
- Collega il GPS al tuo computer col cavo in dotazione. Un connettore del cavo dovrebbe collegarsi
    alla porta USB, mentre l’altro va connesso dietro
    al GPS, tra il bordo gommoso e la parte superiore. Il GPS deve essere
    acceso per copiare i dati sul computer.

### Installa i driver per il GPS

- Potresti aver bisogno di installare i driver del GPS sul tuo computer. Puoi scaricare
    i driver al [Sito Garmin](http://www8.garmin.com/support/download_details.jsp?id=591).
- Fai clic su “Download” per ottenere il file di installazione. Cercalo sul tuo
    computer e fai doppio clic sopra per avviare l’installazione.
- Se non riesci a scaricare il file dal sito Gramin, puoi
    scaricare i driver [qui](/files/USBDrivers_231.exe).

> I sistemi Linux (quantomeno Fedora) non hanno bisogno di driver per comunicare
> con un apparato Gramin (almeno con gli eTrex Vista HCx). Assicurati che il tuo
> Garmin sia acceso e collegato al computer col cavo USB. Puoi utilizzare
> GPSBabel (come spiegato sotto) o GpsPrune per estrarre di dati salvati.

### Ottieni il programma di installazione di GPSBabel
- GPSBabel è un programma che permette la copia di dati dal GPS. Se
    hai già una copia di GPSBabel su un CD o su pennetta USB puoi saltare direttamente
    alla prossima sezione.
- Se non possiedi già GPSbabel, apri il tuo browser
    e naviga all'indirizzo [www.gpsbabel.org](http://www.gpsbabel.org)
- Fai clic su “Downloads” in alto nella pagina.
- Spostati in basso nella pagina. Se il tuo computer usa Windows, scarica
    il file di installazione per Windows. Fai clic su “GPSBabel-1.5.2-Setup.exe”.
    Il file verrà scaricato nel tuo computer.

### Installa GPSBabel
- Trova il file di setup di GPSBabel sul tuo computer. Fai doppio clic per lanciare l’installazione.
- Premi “Next”.
- Premi “I accept” e “Next”.
- Continua a fare clic su “Next” finchè il programma non è installato.
- Quando il programma ha terminato l’istallazione, fai clic su “Finish” per eseguire GPSBabel.

![GPSBabel Interface][]

### Copia punti e tracce

- Fai clic sul punto alla sinistra della parola “Device”in alto nella
    finestra.
- Nel menù a discesa chiamato “Format”, seleziona “Garmin serial/USB
    protocol”
- Al centro della finestra, sotto la parola “Output”, nel menù a discesa
    chiamato “Format”, seleziona  “GPX XML”:

![Choose GPX XML][]

- Fai clic su “File Name” e inserisci nel campo il nome con cui vuoi salvare il file. Dovrebbe essere
    un nome che descrive i dati, come ad esempio il luogo e la
    data. Per esempio _Roma-07-07-2011_
- Assicurati che il GPS sia acceso e connesso al computer.
- Fai clic su “Apply” nella finestra, in fondo a destra.
- Se tutto ha funzionato, dovresti vedere una barra che si muove attraverso lo schermo,
    indica il caricamento dei dati dal GPS. Quando ha
    finito, i uoi punti e le tue tracce sono salvati nel file che hai
    selezionato.

### Visualizzare i dati in JOSM

- Ora lancia JOSM.  Nel menù in alto seleziona “File” e poi “Apri...”
- Trova e seleziona il file creato con GPSBabel.  Fai clic su “Apri”
- Dovresti vedere i tuoi punti e tracce caricati in JOSM.

![GPS Files Open in JOSM][]

Conclusioni
-------

Congratulazioni! Adesso hai imparato come usare un
GPS. Se non l’hai già provato, fai pratica salvando i punti di qualche luogo
che conosci.

In questo capitolo hai imparato come registrare le tracce e i punti e a visualizzarli
in JOSM. Successivamente useremo queste informazioni per inserirle
in OpenStreetMap.


[Google Earth software, showing coordinates of Lombok, Indonesia]: /images/mobile-mapping/google-earth-lombok.png
[Garmin eTrex Vista HCx]: /images/mobile-mapping/garmin-etrex.png
[GPS determined location]: /images/mobile-mapping/aquiring-satellites.png
[GPS main menu]: /images/mobile-mapping/gps_main.png
[GPS all]: /images/mobile-mapping/gps_all.png
[GPS path]: /images/mobile-mapping/google-earth.png
[save location 1]: /images/mobile-mapping/save-location1.png
[save location 2]: /images/mobile-mapping/save-location2.png
[turn on track]: /images/mobile-mapping/turn-on-track.png
[GPSBabel Interface]: /images/mobile-mapping/babel.png
[Choose GPX XML]: /images/mobile-mapping/xml.png
[GPS Files Open in JOSM]: /images/mobile-mapping/open-josm.png