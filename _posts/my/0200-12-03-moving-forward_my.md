---
layout: doc
title: ဆက်လက်လေ့လာခြင်း
permalink: /my/beginner/moving-forward/
lang: my
category: beginner
---

ဆက်လက်လေ့လာခြင်း
===============

> ဤလမ်းညွှန်ချက်ကို [beginner_moving-forward_my.odt](/files/beginner_moving-forward_my.odt) (သို့မဟုတ်)  [beginner_moving-forward_my.pdf](/files/beginner_moving-forward_my.pdf) တွင် download ပြုလုပ်၍ရယူနိုင်ပါသည်။
> Reviewed 2015-07-12

သင့်အနေနဲ့ OpenStreetMap တွင် မြေပုံထည့်သွင်းပေါင်းစပ်ခြင်းကို ကောင်းစွာနားလည်သိရှိပြီဟု ကျွန်ုပ်တို့မျှော်လင့်ပါသည်။ OSM ကိုအသုံးချလျက် မည်သည်တို့ကိုလုပ်ဆောင်နိုင်သနည်း။ ပိုမိုလေ့လာသိရှိအောင်မည်သို့လုပ်ဆောင်မည်နည်း။ မြေပုံထုတ်သူအချင်းချင်း မည်သို့မည်ပုံဆက်သွယ်ချိတ်ဆက်နိုင်ပါမည်နည်း။

OSM ကိုလေ့လာခြင်းသင်ခန်းစာနှင့် ဆက်စပ်သောအခြားအပိုင်းများ
---------------------------

iD အသုံးပြုမြေပုံတည်းဖြတ်မှု (iD Editor) အခန်း၏ နိဂုံးပိုင်းတွင် iD နှင့် JOSM အကြား ခြားနားချက်များကိုလေ့လာခဲ့ပြီးဖြစ်သည်။ JOSM ဆော့ဖ်ဝဲလ်အကြောင်းရှင်းလင်းချက်များကိုလည်း [entire section devoted to JOSM](/my/josm/) တွင် သီးသန့်ဖော်ပြထားသဖြင့် အပြည့်အစုံသွားရောက်လေ့လာနိုင်ပါသည်။

မြေပုံထဲသို့ ကျွန်ုပ်တို့ပေါင်းထည့်လိုက်သော ပြင်ဆင်မှုများအားလုံးသည် နောက်ခံပုံရိပ်ကို အခြေခံထားကြောင်းနားလည်ကြရမည်ဖြစ်သည်။ ပိုမိုပြီးပြည့်စုံသော သတင်းအချက်အလက်များကိုလည်း လမ်းလျှောက်ရင်းဖြစ်စေ၊ ကားဖြင့်သွားရင်းဖြစ်စေ စုဆောင်းထည့်သွင်းနိုင်ပါသည်။ အကြောင်းအရာတစ်ခုအတွက် အထူးပုံစံဖြင့်ထုတ်ထားသောပုံများ၊ GPS ပါဝင်သောပစ္စည်းများမှတစ်ဆင့် စုဆောင်းထားသောအချက်အလက်များကို အသုံးပြု၍ မြေပုံထုတ်ခြင်းကို [မိုဘိုင်းဖြင့်မြေပုံထုတ်ခြင်းအပိုင်း(section on mobile mapping)](/my/mobile-mapping/) တွင်ရှင်းပြထားပါသည်။ မိုဘိုင်းစက်များအတွက် OpenStreetMap နှင့်ဆက်စပ်အသုံးပြု၍ရသော application များအကြောင်းကိုလည်းပဲ ၎င်းအခန်းတွင်ရှင်းလင်းဖော်ပြထားသည်။

OpenStreetMap သည် အတူတကွပူးပေါင်းအားထုတ်သည့် လုပ်ရပ်ဖြစ်ပြီး သင့်အနေဖြင့်လည်း တစ်စိတ်တစ်ပိုင်းအဖြစ် ပါဝင်ဆောင်ရွက်မည်ဟုယုံကြည်ပါသည်။ အားထုတ်ပူးပေါင်းမှု၏ရလာဒ်အချို့ကို[လူသားချင်းစာနာထောက်ထားမှုဆိုင်ရာ (Humanitarian) OpenStreetMap](https://www.hotosm.org) ၏ကြီးကြပ်မှုဖြင့် လူသားချင်း ကူညီထောက်ပံ့မှုကိစ္စရပ်တို့တွင် အသုံးပြုနိုင်ရန် ရည်စူးထားသည်။ နီပေါငလျင်ကဲ့သို့ သဘာဝဘေးအန္တရာယ်ကျရောက်သည့်ဖြစ်ရပ်မျိုးတွင် HOT အဖွဲ့သို့အကူအညီပေးပူးပေါင်းလိုပါက [အတူတကွပူးပေါင်းလုပ်ဆောင်ခြင်း(section on coordination)](/my/coordination/) အပိုင်းတွင် သွားရောက်လေ့လာနိုင်သည်။ ၎င်းသည်ကျဉ်းမြောင်းသောနေရာတစ်ခုအတွက် လူများစွာအတူတကွ အဆင်ပြေပြေပူးပေါင်းလုပ်ဆောင်နိုင်ရန် ဖန်တီးထားသောပရိုဂရမ်ကိရိယာတစ်မျိုးဖြစ်သည်။ သင့်အနေဖြင့် အတူတကွပူးပေါင်းလုပ်ဆောင်နေစဉ်အတွင်း ကြုံတွေ့လာနိုင်သော လုပ်ငန်းပိုင်းအတွက်လည်း ညွှန်ကြားချက်များပါဝင်ပါသည်။


ပိုမိုသင်ယူလေ့လာရန်
----------

အင်တာနက်စွယ်စုံကျမ်းတစ်ခုဖြစ်သော [wiki.openstreetmap.org](http://wiki.openstreetmap.org/)တွင်လည်းသွားရောက်လေ့လာနိုင်ပါသည်။ ၎င်းတွင် OpenStreetMap နှင့်သက်ဆိုင်သော ပရောဂျက်များ၊ စာရွက်စာတမ်းများနှင့် လေ့ကျင့်ခန်းများ စသည်ဖြင့်အပြည့်အစုံတွေ့ရှိလေ့လာနိုင်ပါ သည်။

![Wiki][]

<!-- also more info on this site once it is prepared -->

အင်တာနက်မှ စာပို့ရန်စာရင်း
------------

OpenStreetMap အသုံးပြုသူများအချင်းချင်းဆက်သွယ်ချိတ်ဆက်ရန်အတွက် အကောင်းဆုံးနည်းလမ်းမှာ မိမိနေရာဒေသအတွင်းရှိ စာပို့စာရင်း(Mailing List) နှင့် ချိတ်ဆက်ရန်ပင်ဖြစ်သည်။ လူများစွာသည် ၎င်းတို့၏အီးမေးလ် (Email)ကိုအသုံးပြု၍ OSM စာပို့စာရင်းတွင်မှတ်ပုံတင်ထားကြသည်။ ၎င်းစာရင်းတွင်ပါဝင်ပါက မိမိအနေဖြင့်သိရှိလို၊မေးမြန်းလိုသောအကြောင်းအရာများကို အဖွဲ့သို့စာပို့၍စုံစမ်းမေးမြန်းနိုင်ပါသည်။

သင်နေထိုင်သောနိုင်ငံ၏စာပို့စာရင်းတွင်မှတ်ပုံတင်ရန်အတွက် [lists.openstreetmap.org](http://lists.openstreetmap.org/) သို့သွားပါ။

![Mailing list][]

သင့်နိုင်ငံနှင့်ကိုက်ညီမှုရှိသော စာရင်းကိုရှာပါ။ စာရင်းထားရှိသည့် နည်းလမ်းမှာ “Talk-lg”  စသည် ဖြင့် အမည်ပေးထားပြီး (lg) မှာ နိုင်ငံအမည် ဖြစ်သည်။   ဥပမာ… “Talk-id” သည် အင်ဒိုနီးရှားနိုင်ငံအတွက် စာပို့စာရင်းဖြစ်သည်။

- သင်ပါဝင်ဆက်သွယ်လိုသော စာရင်းပေါ်သို့ နှိပ်ပါ။
- အောက်ပါ အချက်အလက်များကို ဖြည့်သွင်းပါ။
    + သင်၏အီးမေးလ်လိပ်စာ (Email address)
    + သင့်အမည်၏ ပထမစာလုံး
    + စကားဝှက် (password)
    + စကားဝှက်ကို နောက်တစ်ကြိမ်ဖြည့်ရန်
- ပြီးပြည့်စုံက  Subscribe ကို နှိပ်ပါ။
- OpenStreetMap အတွက်မှတ်ပုံတင်ခဲ့စဉ်ကအတိုင်း သင့်အီးမေးလ်ကိုဖွင့်စစ်ကြည့်ပါ။ အတည်ပြုချက်ရယူသောစာတစ်စောင် သင့်အီးမေးလ်ထံသို့ရောက်လာပါလိမ့်မည်။
- အတည်ပြုချက်ရယူသောစာတွင်ပါရှိသည့် အင်တာနက်ဆက်ကြောင်း (Confirmation Link) ကိုနှိပ်ပါ။
- သင်သည်မှတ်ပုံတင်ထားသောစာပို့စာရင်းတွင် အဖွဲ့ဝင်အဖြစ်ရောက်ရှိသွားပါလိမ့်မည်။
- ထို့နောက် သင့်အနေဖြင့်စာပို့စာရင်းသို့စာပို့လိုက ပို့နိုင်ပြီဖြစ်သည်။ လိပ်စာနေရာတွင်  [talk-id@openstreetmap.org](mailto:talk-id@openstreetmap.org) ဟုရိုက်ထည့်ပါ။ “id” ၏နေရာတွင် သင့်နိုင်ငံအတွက်ကိုယ်စားပြုသော အက္ခရာစာလုံးကိုပြောင်းလဲထည့်သွင်းရမည်ဖြစ်သည်။ အခြားအဖွဲ့ဝင်တစ်ဦးမှပေးပို့သောစာကိုလည်း သင့်အနေဖြင့်လက်ခံရရှိနိုင်ပြီဖြစ်သည်။

<!-- maybe expand and put this back later
MapOSMatic
----------

One such project is called MapOSMatic, which you can access through your
internet browser at [maposmatic.org](http://www.maposmatic.org/). This
is a simple tool for printing a map of any area you choose. It will
automatically create the map, along with a grid over the map, and an
index of locations that are included in the area.

![MapOSMatic][]
-->


အကျဉ်းချုပ်ဖော်ပြချက်
-------

ဖော်ပြပါအကြောင်းအရာများသည် OpenStreetMap အဖွဲ့အစည်းအတွင်း တစ်ဦးနှင့်တစ်ဦး ဆက်သွယ်နိုင်ရန် နည်းလမ်းများနှင့် ဆက်လက်လေ့လာရန်တို့ဖြစ်သည်။ သင့်အနေဖြင့် OSM အကြောင်း ကို ဆက်လက်ရှာဖွေလေ့လာပြီး OSM project ကိုလည်းကူညီထောက်ပံ့လိမ့်မည်ဟု ကျွန်ုပ်တို့မျှော်လင့်ပါသည်။ မြေပုံရေးဆွဲမှုတွင် ပျော်ရွှင်နိုင်ပါစေ။


[MapOSMatic]: /images/beginner/maposmatic-homepage.png
[Wiki]: /images/beginner/osm-wiki.png
[Mailing list]: /images/beginner/osm-mailing-lists.png
