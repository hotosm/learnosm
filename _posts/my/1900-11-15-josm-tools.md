---
layout: doc
title: JOSM ဆော့လ်ဖ်ဝဲလ်၏ကိရိယာများ
permalink: /my/josm/josm-tools/
lang: my
category: josm
---

JOSM ဆော့လ်ဖ်ဝဲလ်၏ ပြင်ဆင်တည်းဖြတ်မှုဆိုင်ရာ ကိရိယာများ
==================

> ဤလမ်းညွှန်ချက်ကို [josm_josm-tools_my.odt](/files/josm_josm-tools_my.odt) (သို့မဟုတ်) [josm_josm-tools_my.pdf](/files/josm_josm-tools_my.pdf) တွင် download ပြုလုပ်၍ရယူနိုင်ပါသည်။  
> Reviewed 2015-07-14  

JOSM ဆော့လ်ဖ်ဝဲလ်ကိုအသုံးပြုလျက် မြေပုံရေးဆွဲခြင်းအခြေခံများကို [JOSMကိုစတင်အသုံးပြုခြင်းလမ်းညွှန်](/my/josm/start-josm/) တွင်ဖော်ပြခဲ့ပြီးဖြစ်သည်။ 
သို့သော် ရှင်းလင်းဖော်ပြမထားသည့် များစွာသောကိရိယာများနှင့် နည်းစနစ်များစွာ ကျန်ရှိနေပါသေးသည်။

JOSM ဆော့လ်ဖ်ဝဲလ်တွင်မြေပုံရေးဆွဲရာ၌ အခြေခံကျသောကိရိယာများနှင့် နည်းစနစ်များကို 
ဆက်လက်လေ့လာမည်ဖြစ်ပြီး နောက်ပိုင်းအခန်းများတွင် အဆင့်မြင့်
မြေပုံဆွဲကိရိယာများကို လေ့လာရလိမ့်မည်ဖြစ်သည်။ 

နမူနာဖိုင်ကိုရယူခြင်း
-------------------

- ဆက်လက်လေ့လာနိုင်ရန်နှင့် JOSM ကိရိယာများကိုအသုံးပြု၍ လေ့ကျင့်နိုင်ရန်အတွက် အောက်ပါနမူနာဖိုင်ကို အင်တာနက်မှတဆင့် download ပြုလုပ်၍ရယူပါ။ 
    [tools_menu_sample.osm](/files/tools_menu_sample.osm).
- JOSM ဆော့ဖ်ဝဲလ်ကိုစတင်ပြီး သင်ရယူထားသော နမူနာဖိုင်ကိုဖွင့်ပါက အောက်ပါအတိုင်း မြင်တွေ့ရမည်ဖြစ်သည်။

![tools_menu_sample.osm][]

ပုံဆွဲကိရိယာများ
-------------

Menu ဘားတန်းရှိ "Tools" ကိုနှိပ်ပါ။ မျဉ်းများ၊ ပုံသဏ္ဍာန်များရေးဆွဲခြင်းနှင့် 
မြေပုံပေါ်ရှိ အရာဝတ္ထုများ ပြင်ဆင်တည်းဖြတ်ခြင်းတို့အတွက် အထောက်အကူပေးသော လုပ်ဆောင်ချက်များစွာကို 
မြင်တွေ့ရမည်ဖြစ်သည်။

မျဉ်းကြောင်းနှင့်ပုံသဏ္ဍာန်များ ရေးဆွဲရာတွင် လွယ်ကူစေရန်အတွက် ထပ်ဆောင်းဖြည့်စွက်ထားသော ကိရိယာများလည်း JOSM ဆော့ဖ်ဝဲလ်တွင်
ပါဝင်သည်။ ယင်းတို့ကို Menu ဘားတန်းရှိ “Tools” နေရာတွင်နှိပ်၍ 
ရှာဖွေတွေ့နိုင်သည်။

![Tools menu][]

ဤ menu ရှိ လုပ်ဆောင်ချက်များကို ဆောင်ရွက်ရန်အတွက် မြေပုံမျက်နှာပြင်ရှိ မိမိအသုံးပြုမည့် မျဉ်းကြောင်း၊ အမှတ်နှင့် ပုံသဏ္ဍာန်တို့ကို ဦးစွာရွေးချယ်ရမည်။
menu တွင်ရှိသောကိရိယာအမျိုးမျိုးအတွက် နမူနာဖိုင်တွင် 
အညွှန်းအမည်တပ်ကာ ပုံသဏ္ဍာန်အမျိုးမျိုး ခွဲခြားပြသထားသည်။

- နမူနာဖိုင်တွင် ပါရှိသောအရာများထဲမှ တစ်ခုကိုရွေးချယ်ပါ။ 
    ထို့နောက် tools menu သို့သွားပြီး သင်ရွေးချယ်ထားသောအရာ၏အနားတွင်ဖော်ပြပေးထားသော
    လုပ်ဆောင်ချက်ကိုရွေးနှိပ်ပါ။
- ဥပမာ။ အောက်ပုံတွင်ပြထားသည့်အတိုင်း စက်ဝိုင်းသဏ္ဍန် မညီမညာပုံတစ်ခုကိုရွေးပါ။

![Align nodes in circle][]

- ထို့နောက် Tools menu ကိုသွားပြီး Align Nodes in Circle ကိုရွေးချယ်ပါ။ (Tools->Align Nodes in Circle)
- မညီမညာဖြစ်နေသော စက်ဝိုင်းပုံသည် ပို၍ဝိုင်းစက်လာသည်ကိုမြင်ရပါလိမ့်မည်။

နမူနာဖိုင်ကိုအသုံးချလျှက် ကိရိယာအချို့၏လုပ်ဆောင်ချက်များကိုလေ့လာကြည့်နိုင်သည်။ 
အချို့ကိရိယာများအတွက် အညွှန်းဖွင့်ဆိုချက်များကို အောက်ပါအတိုင်းတွေ့နိုင်သည်။

၁။ **ခွဲထွက်လမ်းကြောင်း (Split Way)** ။ ။ မျဉ်းတစ်ကြောင်းမှနှစ်ပိုင်းခွဲထုတ်ရန်သုံးသည်။ 
    လမ်းကြောင်းတစ်ခုပေါ်သို့ အခြားမတူညီသော အရာတစ်ခုအား ပေါင်းစပ်ရာတွင်အသုံးဝင်သည်။ 
    ဥပမာ ... တံတားကဲ့သို့အရာများ။ ယခုလုပ်ဆောင်ချက်ကို အသုံးပြုရန်အတွက် 
    မျဉ်းကြောင်းတစ်ခု၏အလယ်တွင်ရှိသောအမှတ်တစ်ခုကိုရွေးချယ်ပါ။ 
    ထို့နောက် Toosl menu တွင် Split Way ကိုရွေးလိုက်ပါက မျဉ်းကြောင်း အစိတ်အပိုင်းနှစ်ခု ဖြစ်သွားမည်ဖြစ်၏။

၂။ **ပေါင်းစပ်လမ်းကြောင်း (Combine Way)** ။ ။ ခွဲထွက်လမ်းကြောင်းလုပ်ဆောင်ချက်နှင့် ဆန့်ကျင်ဘက်ဖြစ်သည်။ မျဉ်းနှစ်ကြောင်းကို 
    တစ်ကြောင်းတည်းအဖြစ်ပေါင်းစပ်ရာတွင်အသုံးပြုပြီး လမ်းကြောင်းပေါ်ရှိအမှတ်များကိုလည်း အတူပေါင်းစပ်ပေးသည်။ 
    သင်ပေါင်းစပ်လိုသော မျဉ်းနှစ်ကြောင်းကိုရွေးပါ။ 
    တစ်ခုထက်ပိုသော အရာဝတ္ထုများကိုရွေးချယ်နိုင်ရန်အတွက် ကွန်ပျူတာကီးဘုတ်မှ SHIFT ခလုတ်ကို 
    ဖိနှိပ်ထားလျက် ရွေးချယ်လိုသောအရာများကို တစ်ခုချင်းနှိပ်ကာရွေးနိုင်ပါသည်။ မျဉ်းနှစ်ကြောင်းလုံးကိုရွေးချယ်ပြီးပါက 
    Tools menu ရှိ Combine Way ကိုရွေးချယ်ပါ။

![Combine way][]

    လားရာဘက်မတူသော လမ်းကြောင်းများကို ပေါင်းစပ်မည်ဆိုပါက အောက်တွင်မြင်တွေ့ရသော 
    သတိပေးစာတစ်ခု ထွက်ပေါ်လာမည်ဖြစ်သည်။

![Reverse and combine][]

    လမ်းများကိုပေါင်းစပ်ပြီးနောက် လားရာတစ်ဘက်တည်းသာ ညွှန်ပြမည်ဆိုပါက 
    "Reverse and Continue" ကိုရွေးပါ။

၃။ **လားရာလှည့်သောလမ်းကြောင်း (Reverse Way)** ။ ။ မျဉ်းကြောင်း၏လားရာအရပ်ကို လှည့်ပြောင်းရန်အသုံးပြုသည်။ 
    OSM မြေပုံများရှိလမ်းကြောင်းများတွင် လားရာဘက်တစ်ခုပါရှိမြဲဖြစ်ပြီး  JOSM ဆော့လ်ဖ်ဝဲလ်တွင် မျဉ်းကြောင်းပေါ်ရှိ မြားခေါင်းများဖြင့် လားရာဘက်ကိုဖော်ပြပေးသည်။ 
    တိကျသောလားရာဘက် ရှိစမြဲဖြစ်သည့်တစ်လမ်းသွားလမ်းများ၊ 
    မြစ်ချောင်းများမှလွဲ၍ မျဉ်းကြောင်းလားရာဘက်ဖော်ပြခြင်းကိုအလေးထားစရာမလိုပေ။ ယခုလေ့ကျင့်ခန်းတွင် 
    မျဉ်းကြောင်းလားရာဘက် ပြောင်းလဲမှုကို လေ့ကျင့်နိုင်သည်။

![Way direction][]

၄။ **ရိုးရိုးရှင်းရှင်းဖော်ပြသောလမ်းကြောင်း (Simplify Way)** ။ ။ သင်ရေးဆွဲသောမျဉ်းကြောင်းပေါ်တွင် အမှတ်များစွာပါရှိနေပြီး 
    အမြင်ရှင်းသောလမ်းကြောင်းတစ်ခုအဖြစ် ပြောင်းလိုပါက အသုံးပြုသောလုပ်ဆောင်ချက်ဖြစ်သည်။ မျဉ်းကြောင်းပေါ်ရှိ အမှတ်အချို့ကိုဖယ်ရှားပေးသည့်လုပ်ဆောင်ချက်ဖြစ်၏။

![Simplify way][]

၅။ **စက်ဝိုင်းရှိအမှတ်ငယ်များကိုချိန်ညှိခြင်း (Align Nodes in Circle)** ။ ။ စက်ဝိုင်းပုံတစ်ခုကို သင်ရေးဆွဲသည်ဆိုပါစို့။ 
    သင်တတ်စွမ်းသမျှ အဝိုင်းပုံတစ်ခုဖြစ်အောင်ဦးစွာရေးဆွဲပြီး ယင်းကိုရွေးချယ်လိုက်ပါ။
    ယခုလုပ်ဆောင်ချက်အပိုင်း (Align Nodes in Circle) သည်သင်ရေးဆွဲသောစက်ဝိုင်းပုံကို ပိုမိုဝိုင်းစက်လာစေရန်ကူညီပေးမည်ဖြစ်သည်။

၆။ **စက်ဝိုင်းပုံရေးဆွဲခြင်း (Create Circle)** ။ ။ ပိုမိုတိကျသော စက်ဝိုင်းပုံရရှိရန်အတွက် ယခုလုပ်ဆောင်ချက်ကိရိယာကို 
    လှည့်ပြောင်းသုံးစွဲနိုင်ပါသည်။ စက်ဝိုင်းအချင်းအဖြစ် သတ်မှတ်မည့်မျဉ်းတစ်ကြောင်းကို ဦးစွာရေးဆွဲပြီး 
    ယခုလုပ်ဆာင်ချက်ကိုအသုံးပြုပါက စက်ဝိုင်းပုံရရှိမည်ဖြစ်သည်။

![Create circle][]

၇။ **မျဉ်းကြောင်းပေါ်ရှိ အမှတ်ငယ်များကိုချိန်ညှိခြင်း (Align Nodes in Line)** ။ ။ မျဉ်းကြောင်းပေါ်ရှိအမှတ်များကို 
    တဖြောင့်တည်းဖြစ်စေရန် ဆောင်ရွက်ပေးသည်။ မျဉ်းကြောင်းရှည်များကို တဖြောင့်တည်း
    ဖြစ်အောင်လုပ်ဆောင်ရာတွင် အသုံးဝင်သည်။ မျဉ်းကြောင်း ယိမ်းယိုင်မှုမရှိစေရန်အတွက် 
    ဂရုပြုသုံးစွဲဖို့လိုအပ်သည်။

![Align nodes in line][]

၈။ **ထောင့်မှန်ပုံသဏ္ဍာန် (Orthogonalize Shape)** ။ ။ အဆောက်အဦများရေးဆွဲရာတွင် အသုံးဝင်သည်။ 
    အဆောက်အဦနေရာတစ်ခုကို ရေးဆွဲပြီးပါက ထောင့်မှန်ခံအနားများအဖြစ် 
    ပုံသဏ္ဍာန်ပြန်လည်ပြုပြင်ရာတွင် အသုံးပြုသည်။

    ![Orthagonalize][]

၉။ **ပြန်လည်ခွဲခြားပြသောလမ်းကြောင်း** ။ ။ အမှတ်ငယ်များပေါင်းစပ်ထိကပ်မှုရှိလာပါက ပြန်လည်ခွဲခြားရှင်းလင်းပြသောလုပ်ဆောင်ချက်ကိရိယာဖြစ်သည်။ 
    အတူပေါင်းစည်းခြင်းအတွက် မဖြစ်နိုင်သောအမှတ်ငယ်များကြားတွင် ရှင်းလင်းရန်အသုံးပြုသည်။ 
    ဥပမာ။ လမ်းကြောင်းတစ်ခုပေါ်ရှိအမှတ်ငယ်သည် အဆောက်အဦတစ်ခုကိုဖော်ပြသော မျဉ်းကြောင်းပေါ်ရှိအမှတ်ငယ်တစ်ခုနှင့် ထပ်တူကျသွားသည်ဆိုပါစို့။ 
    အဆောက်အဦထဲသို့ လမ်းမတစ်ခုဖောက်ဝင် ထားလေ့မရှိသည့်အတွက် မြေပုံဖော်ပြချက် မှားယွင်းသွားပါလိမ့်မည်။ 
    ထိုသို့ကြုံတွေ့ပါက ယခုလုပ်ဆောင်ချက်ကိရိယာကိုအသုံးပြုလျက် အရာဝတ္ထုနှစ်ခုကို ပြန်လည်ကွဲကွာသွားရန် 
    လုပ်ဆောင်ပေးနိုင်သည်။

![Unglue way][]

> မျဉ်းကြောင်းနှင့်အမှတ်ငယ်တို့သည် အရာဝတ္ထုများကိုနေရာရွှေ့ပြောင်းသည့်တိုင် ကွဲကွာမသွားနိုင်သောကြောင့်ဖြစ်သည်။

ကွန်ပျူတာကီးဘုတ် ဖြင့်မြန်ဆန်စွာအသုံးပြုနိုင်သော နည်းလမ်းများ
------------------

မြေပုံတည်းဖြတ်မှုပြုရာတွင် တည်းဖြတ်မှုများလျှင်များသလောက် အချိန်ပေးရမှုများလည်းကြုံတွေ့လာနိုင်သည်။
ယင်းအချက်ကို ကျော်လွှားရန်အတွက် JOSM ဆော့လ်ဖ်ဝဲလ်တွင်
ကွန်ပျူတာကီးဘုတ် ဖြတ်လမ်းနည်းများ ထည့်သွင်းပါရှိသည်။

မိမိပြင်ဆင်တည်းဖြတ်လိုသော အရာဝတ္ထုကိုရွေးချယ်ထားပြီး menu ဘားတန်းဆီသို့ တဖန်ပြန်သွားရမည့်အစား
ကွန်ပျူတာကီးဘုတ်မှ ခလုတ်တစ်ခုကိုနှိပ်ယူလုပ်ဆောင်နိုင်ရန် စီမံထားရှိသည်။

ဖော်ပြခဲ့ပြီးသောလုပ်ဆောင်ချက်ကိရိယာများအတွက် ကီးဘုတ် ဖြတ်လမ်းနည်းများကို
Tools menu ၏ ညာဘက်ခြမ်းတွင် အသီးသီးဖော်ပြပါရှိသည်။ ဥပမာ။ ခလုတ် “O” သည်
စက်ဝိုင်းရှိအမှတ်ငယ်များ ချိန်ညှိရန်အတွက်ကိုယ်စားပြုပြီး ခလုတ် “L” သည် မျဉ်းကြောင်းပေါ်ရှိ အမှတ်ငယ်များကိုချိန်ညှိခြင်းအတွက်ဖြစ်သည်။ 
ကီးဘုတ်ဖြတ်လမ်းနည်း ခလုတ်များကိုသိရှိရန် အချိန်ပေးလေ့လာရမည်ဖြစ်သော်လည်း မြေပုံတည်းဖြတ်ရာတွင်အချိန်ကြာလာသည်နှင့်အမျှ
အချိန်ကုန်သက်သာမှုကို ရရှိစေမည်ဖြစ်သည်။

အရေးကြီးသောလုပ်ဆောင်ချက်များ၏ ကီးဘုတ် ဖြတ်လမ်းနည်း ခလုတ်များကိုဆေးသားထူစာလုံး (in **bold**) ဖြင့်အောက်တွင်ဖော်ပြထားသည်။

- ၁။ ရွေးချယ်ကိရိယာကိုရယူရန် - **S**
- ၂။ ပုံဆွဲကိရိယာကို ရယူရန် - **A**
- ၃။ မြင်ကွင်းချုံ့ချဲ့ကိရိယာအတွက် - **Z**
- ၄။ ရွေးချယ်မှုကိုဖယ်ရှားရန် - **Delete** 
- ၅။ မြင်ကွင်းချဲ့ - **+**
- ၆။ မြင်ကွင်းချုံ့ - **-**


အရွယ်အစားနှင့်နေရာလှည့်ပြောင်းကစားခြင်း
----------------

ရေးဆွဲပြီးသွားသော မျဉ်း သို့မဟုတ် ပုံသဏ္ဍာန်ကိုမည်သို့လှည့်ပြောင်းကစားကာ နေရာချနိုင်သနည်း ဆိုသည်က
မေးလေ့ရှိသောမေးခွန်းဖြစ်၏။

- အရာဝတ္ထုတစ်ခုကို လှည့်ပြောင်းကစားရန်အတွက် ဦးစွာရွေးချယ်သတ်မှတ်ပါ။
- ကွန်ပျူတာကီးဘုတ်မှ **SHIFT နှင့် CTRL** (SHIFT+CTRL) ခလုတ်များကို တပြိုင်တည်းဖိနှိပ်ထားပါ။
- ထို့နောက်မိမိလှည့်ပြောင်းကစားလိုသောအရာကိုနှိပ်၍ ကွန်ပျူတာ mouse ကိုလှုပ်ရှားကစားပေးပါ။

![Rotate demo][]

အရာဝတ္ထု၏အရွယ်အစား(အကြီး၊အသေး) ချိန်ညှိရန်အတွက် အထက်ပါနည်းအတိုင်းဆောင်ရွက်ရမည်ဖြစ်ပြီး  
ALT နှင့် CTRL ခလုတ်နှစ်ခုကိုပြောင်းလဲဖိနှိပ်ပေးထားရန် လိုအပ်သည်။

အထက်ပါညွှန်ကြားချက်များကို JOSM ဆော့ဖ်ဝဲလ်မျက်နှာပြင်၏ အောက်ခြေဘက်တွင် ဘားတန်းတစ်ခုဖြင့်ဖော်ပြပေးနေမည်ဖြစ်သည်။ (အောက်ပုံတွင်ရှုရန်)

![Rotate instructions][]




[tools_menu_sample.osm]: /images/josm/tools-menu-sample-file.png
[Tools menu]: /images/josm/tools-menu.png
[Align nodes in circle]: /images/josm/align-nodes-in-circle.png
[Combine way]: /images/josm/combine-way.png
[Reverse and combine]: /images/josm/reverse-and-combine.png
[Way direction]: /images/josm/way-direction.png
[Simplify way]: /images/josm/simplify-way.png
[Create circle]: /images/josm/create-circle.png
[Align nodes in line]: /images/josm/align-nodes-in-line.png
[Orthagonalize]: /images/josm/orthagonalize.png
[Unglue way]: /images/josm/unglue-way.png
[Keyboard S]: /images/josm/keyboard-s.png
[Keyboard A]: /images/josm/keyboard-a.png
[Keyboard Z]: /images/josm/keyboard-z.png
[Keyboard Del]: /images/josm/keyboard-del.png
[Keyboard plus]: /images/josm/keyboard-plus.png
[Keyboard minus]: /images/josm/keyboard-minus.png
[Rotate demo]: /images/josm/rotate-demo.png
[Rotate instructions]: /images/josm/rotate-instructions.png
