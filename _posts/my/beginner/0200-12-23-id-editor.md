---
layout: doc
title: iD အသုံးပြုတည်းဖြတ်ခြင်း
permalink: /my/beginner/id-editor/
lang: my
category: beginner
---

iD အသုံးပြုတည်းဖြတ်ခြင်း
=============

> ဤလမ်းညွှန်ချက်ကို [beginner_id-editor_my.odt](/files/beginner_id-editor_my.odt)   (သို့မဟုတ်) [beginner_id-editor_my.pdf](/files/beginner_id-editor_my.pdf) တွင် download ပြုလုပ်၍ရယူနိုင်ပါသည်။  
> Reviewed 2016-02-08  

- TOC
{:toc}

iDအသုံးပြုတည်းဖြတ်ခြင်း (iD Editor) မှာ အချက်အလက်များပေါ်အခြေတည်၍ browser မှတစ်ဆင့်မြေပုံပြင်ဆင်တည်းဖြတ်မှုပုံစံတစ်မျိုးဖြစ်သည်။ အသုံးပြုရ မြန်ဆန်လွယ်ကူပြီး ဂြိုဟ်တုနှင့် ကောင်းကင်ဓါတ်ပုံများ၊ GPS ၊ စာရွက်စာတမ်း သို့မဟုတ် မြေပုံများကဲ့သို့ အရင်းအမြစ်များမှ အမျိုးမျိုးသောအချက်အလက်များကို သုံး၍မြေပုံရေးဆွဲခြင်းကိုလည်း ခွင့်ပြုထားပါသည်။  

မြေပုံတည်းဖြတ်မှုဆိုင်ရာအဆင့်မြင့်ဆော့ဖ်ဝဲလ်တစ်ခုဖြစ်သည့် JOSM ၏အဆင့်မြင့်အင်္ဂါရပ်များအသုံးပြုရန်မလိုသော အသေးစားနှင့် လွယ်ကူသောပြုပြင်ပြောင်းလဲမှုများတွင် iD အသုံးပြု တည်းဖြတ်ခြင်းသည် နည်းလမ်းကောင်းတစ်ရပ်ဖြစ်၏။ ဤအခန်းတွင် iD အသုံးပြုတည်းဖြတ်မှု၏ အခြေခံအကြောင်းအရာများကို ဖော်ပြသွားမည်ဖြစ်သည်။  

iD Editor ဖြင့် စတင်ဆောင်ရွက်ခြင်း
----------------------

- iD အသုံးပြုတည်းဖြတ်မှုအတွက် ကွန်ပျူတာကို အင်တာနက်ချိတ်ဆက်ထားရန်လိုသည်။   
- အင်တာနက် browser ကိုဖွင့်ပြီး [http://www.openstreetmap.org](http://www.openstreetmap.org) ဟုရိုက်နှိပ်ရှာဖွေပါ။  
- သင်၏ OpenStreetMap အကောင့်ကို **Login** ဝင်ပါ။  
- သင်တည်းဖြတ်လိုသောမြေပုံအပိုင်းကိုရှာဖွေပါ။ (mouse ၏ ဘယ်ဘက်ခလုတ်ကိုဖိထားလျက် မြေပုံကို သင်လိုရာအပိုင်းသို့ ရွှေ့ပြောင်းသွားလာနိုင်သည်။ )  
- ထို့နောက် **Edit** ဟုဖော်ပြထားသောခလုတ်၏နောက်တွင်ရှိသော မြားခေါင်းငယ်လေးကိုနှိပ်ပါ။ ကျလာသောအကွက်မှ **Edit with iD (in-browser editor)** ကို ရွေးချယ်ပါ။ အောက်ပါပုံတွင် ရှုမြင်နိုင်သည်။  

![image1][]


ပြင်ဆင်တည်းဖြတ်မှုလုပ်ကိုင်ရန်အတွက်မြင်ကွင်း
-------------------------
![image2][]

၁။ **ပါဝင်သောအင်္ဂါရပ်များကိုပြင်ဆင်ရန်နေရာ** ။ ။ မြေပုံပေါ်တွင်ရွေးချယ်လိုက်သောအရာဝတ္ထု၏ အညွှန်းကိုပြသည့်နေရာဖြစ်သည်။   
	လိုအပ်သလို ပြင်ဆင်ဖြည့်စွက်မှု ပြုလုပ်နိုင်သည်။  
၂။ **ကိရိယာများ** ။ ။ ပြင်ဆင်တည်းဖြတ်ရန်ကိရိယာများကို ဖော်ပြထားသည့်နေရာဖြစ်သည်။  
    အမှတ်(အစက်) (*ကွန်ပျူတာကီးဘုတ်မှ*  **1** *ခလုတ်* ဖြင့်လည်းသုံးနိုင်သည်)![image3][]{: height="24px"}  
    မျဉ်းကြောင်း (*ကွန်ပျူတာကီးဘုတ်မှ* **2**  *ခလုတ်* ဖြင့်လည်းသုံးနိုင်သည်)![image4][]{: height="24px"}                                 
    ပုံသဏ္ဍာန် (*ကွန်ပျူတာကီးဘုတ်မှ* **3**  *ခလုတ်* ဖြင့်လည်းသုံးနိုင်သည်)![image5][]{: height="24px"}  
    ပြန်ဖျက်ရန် (*ကွန်ပျူတာကီးဘုတ်မှ* **(Ctrl+z)**  *ခလုတ်* ဖြင့်လည်းသုံးနိုင်သည်)![image6][]{: height="24px"}   
    ထပ်မံပြုလုပ်ရန် (*ကွန်ပျူတာကီးဘုတ်မှ* **Ctrl+y**  *ခလုတ်* ဖြင့်လည်းသုံးနိုင်သည်)![image7][]{: height="24px"}  
    ပြောင်းလဲမှုများသိမ်းဆည်းရန် (*ကွန်ပျူတာကီးဘုတ်မှ* **Ctrl+s**  *ခလုတ်* ဖြင့်လည်းသုံးနိုင်သည်)![image8][]{: height="24px"}  
၃။ **မြေပုံ** ။ ။ မြေပုံအတွက်ပြုပြင်ပြောင်းလဲမှုပြုရန် ညာဖက်ဘေးနေရာတွင်ဖော်ပြထားသည်။  
    မြင်ကွင်းချဲ့ရန် (*ကွန်ပျူတာကီးဘုတ်မှ* **+** *ခလုတ်*ဖြင့်လည်းသုံးနိုင်သည်)![image9][]{: height="24px"}  
    မြင်ကွင်းချုံ့ရန် (*ကွန်ပျူတာကီးဘုတ်မှ* **-** *ခလုတ်*ဖြင့်လည်းသုံးနိုင်သည်)![image10][]{: height="24px"}  
    နေရာတစ်ခုသို့သွားရန် ![image11][]{: height="24px"}  
    မြေပုံတွင်နောက်ခံအလွှာပြောင်းလဲဖော်ပြရန် (*ကွန်ပျူတာကီးဘုတ်မှ*  **b** *ခလုတ်* ဖြင့်လည်းသုံးနိုင်သည်)![image12][]{: height="24px"}  
    မြေပုံအချက်အလက် (*ကွန်ပျူတာကီးဘုတ်မှ* **f** *ခလုတ်*ဖြင့်လည်းသုံးနိုင်သည်)![Map Data][]{: height="24px"}    
    အကူအညီရယူရန် (*ကွန်ပျူတာကီးဘုတ်မှ* **h** *ခလုတ်*ဖြင့်လည်းသုံးနိုင်သည်)![image13][]{: height="24px"}   
၄။ **သတင်းအချက်အလက်နေရာ** ။ ။ မြေပုံ၏ အတိုင်းအတာနေရာစကေးနှင့် ထိုနေရာအတွက် ပေါင်းစပ်ဖြည့်သွင်းကြသူများ စသည့်အချက်အလက်များကိုပြသသည့်နေရာ ဖြစ်သည်။  

မြေပုံနောက်ခံအလွှာကို ပြင်ဆင်ခြင်း
--------------------------------

နောက်ခံအလွှာပြောင်းလဲရန် *ကွန်ပျူတာကီးဘုတ်မှ*  **b** *ခလုတ်* သို့မဟုတ် ပုံတွင်ပြထားသည့်အတိုင်း**နောက်ခံအပြင်အဆင်များ**(Background settings) ကိုနှိပ်ပါ။![image14][]{: height="24px"}  
![image15][]  
 **အလင်းအမှောင်အဆင့်** ချိန်ညှိရန်အတွက်အထက်ပုံတွင်ဖော်ပြထားသည့်အတိုင်း ၁၀၀% ၊ ၇၅% ၊ ၅၀%နှင့်  ၂၅% စသည်ဖြင့် ချိန်ညှိနိုင်သည်။ ![image16][]{: height="24px"}  
ပေးထားသော အထောက်အပံ့(နေရာ၊ ဝတ္ထုတစ်ခုခု) တို့မှ သင့်စိတ်တိုင်းကျမှုအပေါ်အခြေခံ၍  **မြေပုံ၏နောက်ခံအလွှာကိုပြောင်းလဲနိုင်**ပါသည်။ ရယူသုံးစွဲနိုင်သည်။ (OSM အင်တာနက်စာမျက်နှာအတွက် မူလမြေပုံကို Bing Aerial Imagery မှရယူသုံးစွဲထားသည်။)  

မြေပုံဖော်ပြမှုကို ပြောင်းလဲလိုပါက**Custom**ကိုရွေးပါ။ ရှာဖွေရန်အတွက် ဘေးနားတွင်ရှိသော မှန်ဘီလူးပုံသဏ္ဍာန်လေးကို နှိပ်ပါက အောက်ပါပုံအတိုင်းမြင်တွေ့နိုင်သည်။ ပုံတွင် **Field Paper ထည့်သွင်းခြင်း** [^fieldpaper] ကို ဥပမာပြထား၏။   
![image17][]   
အောက်တွင်ဖော်ပြထားသောအင်တာနက်လိပ်စာ **FieldPaper snapshot URL**ကို ကူးယူဖြည့်သွင်းပြီး လက်တွေ့ဆောင်ရွက်ကြည့်နိုင်ပါသည်။ <http://fieldpapers.org/snapshot.php?id=cqhmf2v9#18/37.80593/-122.22715>   
**သင့်ကွန်ပျူတာတွင် GPS လမ်းကြောင်းပြသရန်**အတွက်(GPX ပုံစံဖြင့်) GPX ဖိုင်တခုကို iD Editor သို့ထည့်သွင်း အသုံးပြုနိုင်သည်။  
OpenStreetMap မှကျန်ရှိနေမည့် GPS လမ်းကြောင်းများကိုမြင်ရစေရန်အတွက်**OpenStreetMap GPS traces** ဘေးရှိအကွက်ကိုနှိပ်ပါ။ အောက်ဖက်ရှိပုံတွင်ပြထားသကဲ့သို့ အများပြည်သူနှင့်ဆိုင်သော GPS လမ်းကြောင်းများ(public GPS traces) များသည်အရောင်မျိုးစုံဖြင့်ပြနေပြီး သွားရာလမ်းကြောင်းကိုညွှန်ပြနေပါသည်။  
![osm gps traces][]  
**ဓါတ်ပုံဖော်ပြမှုကို ချိန်ညှိခြင်း**[imagery offset](/en/josm/aerial-imagery)ပြုလုပ်လိုပါက အောက်ဖက်ဆုံးတွင်ဖော်ပြထားသည့် **Fix Alignment** ကိုနှိပ်ပါ။ ![image18][]  

- နေရာပြောင်းလဲရွှေ့လျားရန်အတွက် မြားခေါင်းသဏ္ဍာန်ခလုတ်များကိုနှိပ်ပါ။ မူလနေရာသို့ပြန်သွားလိုပါက reset ခလုတ်ကိုနှိပ်ပါ။ ![image20][]  

iD ဖြင့်ပြင်ဆင်တည်းဖြတ်ခြင်းအခြေခံ   
----------------------  

### တည်နေရာမှတ်များထည့်သွင်းခြင်း  

နေရာအမှတ်ပေါင်းထည့်ရန်အတွက်**Point** ခလုတ်ကိုနှိပ်ပါ။ ![image3][]{: height="24px"}  

- သင့် mouse ၏ ညွှန်ပြကိရိယာသည် (+) လက္ခဏာသို့ ပြောင်းလဲဖော်ပြမည်။ သင်သိရှိထားပြီးဖြစ်သော နေရာတစ်ခုသို့ရွှေ့လျက် နေရာအမှတ်အသားပြုပါ။ ဥပမာ ... ဆေးရုံဟု သိထားသောနေရာ။  
![image21][]  
- ထိုသို့ထည့်သွင်းလိုက်သည်နှင့် မြေပုံ၏ဘယ်ဘက်နေရာသည် သင်ရွေးချယ်သောအရာ၏ အချက်အလက်များဖြည့်သွင်းရန် ပြောင်းလဲဖော်ပြမည်ဖြစ်သည်။ ဆေးရုံအဖြစ်အမှတ်အသားပြုလုပ်ရန် **Hospital Grounds** ကိုရွေးချယ်ပါ။ (အောက်ပုံတွင်ကြည့်)  
![image22][]  
- ယင်းနောက်အသေးစိတ်အချက်အလက်များ ဖြည့်သွင်းပေးနိုင်သည်။ ဥပမာ ... ဆေးရုံအမည်၊ လိပ်စာ စသည်ဖြင့်။ သတိပြုရမည်မှာ သင့်ရွေးချယ်မှုပေါ်မူတည်၍ ဖြည့်သွင်းရမည့်အချက်အလက်များ အပြောင်းအလဲရှိနိုင်ပါသည်။  
- နေရာမှားဖော်ပြမိခြင်းကဲ့သို့ အမှားများရှိလာပါက အမှတ်အသားပြုသည့်နေရာပေါ်တွင် mouse ၏ ဘယ်ဘက်ခလုတ်ကိုဖိနှိပ်ပြီး နေရာသစ်တခုဆီသို့ရွေ့ပြောင်းနိုင်သည်။ နေရာအမှတ်အသားကို ပြန်ဖျက်လိုပါက mouse ၏ ဘယ်ဘက်ခလုတ်နှိပ်၍ အမှတ်အသားပြုကာ အမှိုက်ပုံးသဏ္ဍာန်ခလုတ်ကိုနှိပ်ပြီး ဖျက်ပစ်နိုင်ပါသည်။ ![image23][]{: height="24px"}  
iD Editor အတွင်းသတ်မှတ်လိုက်သော "အမှတ်"တစ်ခုသည် သီးသန့်တည်ရှိနေသော နေရာ အမှတ်တစ်ခုဖြစ်ပြီး "ဖော်ညွှန်းချက်များ"လည်းပါရှိမည်ဖြစ်သည်။ ၎င်းကို “node” ဟုခေါ်သည်။  

### မျဉ်းကြောင်းများရေးဆွဲခြင်း  

မျဉ်းကြောင်းဆွဲရန်အတွက်**Line** ခလုတ်ကိုနှိပ်ပါ။ ![image4][]{: height="24px"}  

- mouse ၏ ညွှန်ပြကိရိယာသည် (+) လက္ခဏာသို့ပြောင်းလဲဖော်ပြမည်။ မြေပုံတွင်မရေးဆွဲရသေးသော လမ်းကြောင်းတစ်ခုကို ရှာဖွေခြေရာကောက်ပါ။  လမ်းအစမှတ်တွင်တစ်ကြိမ်နှိပ်ပြီး mouse ကိုရွှေ့ပါ။ လမ်းကြောင်းတစ်လျှောက်တွင် အပိုဆောင်းထည့်သွင်းလိုသည်များရှိပါက တစ်ကြိမ်စီနှိပ်ပါ။ လမ်းအဆုံးမှတ်နေရာတွင် mouse ကို နှစ်ကြိမ်ဆက်နှိပ်ပြီး အဆုံးသတ်နိုင်သည်။ ထို့နောက် မြေပုံဘယ်ဘက်နေရာကိုကြည့်ပါ။ (အောက်ပုံတွင်ရှု)  
![image24][]  
- မြေပုံနေရာအမှတ်အသားပြုစဉ်ကအတိုင်း ရည်ညွှန်းချက်ဖြည့်စွက်ရန် Line ကိုရွေးပါ။  
- လမ်းကြောင်းပေါ်ရှိ အမှတ်အသားပြုခဲ့သောနေရာများတွင် mouse ၏ဘယ်ဘက်ခလုတ်ကို ဖိနှိပ်လျက်လိုရာသို့ဆွဲယူနိုင်သည်။  
- မျဉ်းတစ်ကြောင်းလုံးကို ရွှေ့ယူလိုပါက မျဉ်းကြောင်းကို ရွေးချယ်ပြီး **Move tool** ကိုအသုံးပြုနိုင်သည်။ ထို့နောက် မိမိရွှေ့ပြောင်းလိုသောနေရာသို့ မျဉ်းကြောင်းကို ဆွဲယူပါ။ ![image30][]{: height="24px"}  
- မျဉ်းကြောင်းပေါ်ရှိအမှတ်တခုစီပေါ်သို့ mouse ၏ဘယ်ဘက်ခလုတ်ကိုနှိပ်ပါက အောက်ပါကိရိယာများကိုမြင်တွေ့ရမည်ဖြစ်သည်။  
- မျဉ်းကြောင်း (line) ပေါ်မှ အမှတ် (point) ကိုဖျက်မည်။ ![image23][]{: height="24px"}  
- မျဉ်းကြောင်းနှင့်ဆက်သွယ်မှုကိုဖယ်ရှားမည်။ ![image26][]{: height="24px"}    
- ရွေးထားသောအမှတ်မှစတင်၍ မျဉ်းနှစ်ကြောင်း ခွဲရေးဆွဲမည်။ ![image27][]{: height="24px"}  
- Mouse ၏ ဘယ်ဘယ်ခလုတ်ကို မျဉ်းကြောင်းပေါ်သို့နှိပ်ပါက အောက်ပါကိရိယာများကို မြင်တွေ့ရမည်ဖြစ်သည်။  
- မျဉ်းကြောင်းကိုဖျက်မည်။  ![image23][]{: height="24px"}  
- အဝိုင်းပတ်ပုံဆွဲမည်။ (မျဉ်းကြောင်းအဆုံးသတ်မှသာ) ![image29][]{: height="24px"}  
- မျဉ်းကြောင်းကိုရွှေ့မည်။ ![image30][]{: height="24px"}  
- လေးထောင့်ပုံဆွဲမည်။ (မျဉ်းကြောင်းအဆုံးသတ်မှသာ) ![image31][]{: height="24px"}    
- မျဉ်းကြောင်း၏လားရာဘက်ကိုပြောင်းလဲဖော်ပြမည်။ ( မြစ်များနှင့်တစ်လမ်းမောင်းစနစ် လမ်းများအတွက်သင့်လျော်သည်) ![image32][]{: height="24px"}  

iD Editor တွင် ထည့်သွင်းရေးဆွဲထားသော "မျဉ်းကြောင်း"တစ်ခုသည် "ဖော်ညွှန်းချက်များ"ပါရှိသော လမ်းကြောင်းတစ်ခုအဖြစ်ရှိနေမည်ဖြစ်သည်။ ယင်းကို “way” ဟုခေါ်သည်။

 >**ပယ်ဖျက်ခြင်း **အတွက်အထူးမှတ်ချက် ။ ။ ယေဘုယျအားဖြင့် အခြားသူ၏မြေပုံထုတ်မှုကို မပယ်ဖျက်သင့်ပေ။ သို့မှသာ တိုးတက်မှုရှိသောမြေပုံအဖြစ်သို့ရောက်ရှိမည်။ ကိုယ်ပိုင်အမှားပြုလုပ်ချက်ကို ပယ်ဖျက်နိုင်ပြီး အခြားသူများ ထုတ်ထားသည့်အရာများ ပြောင်းလဲရန်လိုအပ်ပါက *ချိန်ညှိ* ရန်ကြိုးစားပါ။ ယင်းသို့လုပ်ဆောင်ခြင်းဖြင့် OSM ၏ အချက်အလက်သိုမှီးမှုအတွင်းရှိ အကြောင်းအရာများ၏သမိုင်းကြောင်းကို ထိန်းသိမ်းရာရောက်ပြီး မြေပုံရေးဆွဲသူအချင်းချင်း လေးစားသမှုရှိရာလည်းဆောင်၏။ မြေပုံတွင်ဖော်ပြထားသော အကြောင်းအရာတစ်ခုခုကို ပယ်ဖျက်သင့်ကြောင်း အမှန်တကယ်ယုံကြည်ပါက မူရင်းရေးဆွဲသူ သို့မဟုတ် OSM သို့ အီးမေးလ်ပို့မေးမြန်းရန် ဦးစွာစဉ်းစားသင့်သည်။

### ပုံသဏ္ဍာန်များရေးဆွဲခြင်း(Polygons)

ပုံသဏ္ဍာန်အမျိုးမျိုးကို ရေးဆွဲရန်အတွက်**Area** ခလုတ်ကိုနှိပ်ပါ။ ![image34][]{: height="24px"}    

- mouse ၏ ညွှန်ပြကိရိယာသည် (+) လက္ခဏာသို့ပြောင်းလဲဖော်ပြမည်။ ပုံရိပ်ကိုလမ်းညွှန် အဖြစ်အသုံးပြုလျက် အဆောက်အဦ၏ပုံသဏ္ဍာန်ကို မှန်းဆယူပါ။  
- အချက်အလက်ဖြည့်စွက်မှုပေါ်မူတည်လျက် ပုံသဏ္ဍာန်၏အရောင်ပြောင်းလဲမည်ကိုသတိပြုပါ။  
![image35][]  
- ပုံသဏ္ဍာန်တို့အတွက်အသုံးပြုရမည့် ကိရိယာများသည် မျဉ်းကြောင်းများအတွက်သုံးသည့် ကိရိယာများနှင့် အတူတူပင်ဖြစ်၏။  

iD Editor တွင်ရှိသော ပုံသဏ္ဍာန်အမျိုးမျိုးသည် လမ်းကြောင်းပိတ်(စမှတ်ဆုံးမှတ်တူ)များဖြစ်ပြီး ဖော်ညွှန်းချက်များပါရှိမည်ဖြစ်၏။ ယင်းကို “closed way” ဟုခေါ်သည်။

ပြောင်းလဲမှုများကိုသိမ်းဆည်းခြင်း
--------------------

ပြုပြင်တည်းဖြတ်မှုကိုသိမ်းဆည်းလိုပါက**Save** ခလုတ်ကို နှိပ်ပါ။ မြေပုံ၏ဘယ်ဘက်တွင် OpenStreetMap သို့သိမ်းဆည်းရန်အတွက် ညွှန်ပြချက်ပေါ်လာမည်ဖြစ်သည်။  
![image36][]  

- တည်းဖြတ်မှုအတွက် ရှင်းလင်းချက်ရေးသားပြီး**Save** ခလုတ်ကိုနှိပ်ပါ။  

> အကယ်၍ မြေပုံနေရာတစ်ခုတည်းအတွက် ပြင်ဆင်တည်းဖြတ်သူနှစ်ဦးမှ တစ်ပြိုင်တည်း၊ တည်းဖြတ်မှုပြုသည့်အခါတွင် **တိုက်ဆိုင်မှု**ကို ဖြေရှင်းပြီးသည်အထိ ခေတ္တစောင့်ဆိုင်းရမည်။ ပြီးမှသာ စိစစ်လက်ခံမည်ဖြစ်သည်။ *တိုက်ဆိုင်မှုကိုဖြေရှင်းရာတွင် အခြားသူ၏တည်းဖြတ်မှုကိုလက်ခံရခြင်း၊ ပြန်လည်တည်းဖြတ်ရခြင်း တို့ပါဝင်နိုင်သည်။ (**နောက်တစ်ကြိမ်တိုက်ဆိုင်မှုကိုရှောင်ရှားရန်အတွက် အချိန်ကုန်သက်သာစေသည်။**)*

ထပ်ဆောင်းသတင်းအချက်အလက်နှင့် မိမိနှစ်သက်ရာရည်ညွှန်းချက်များ
---------------------------------------

အကြောင်းအရာတစ်ခုကို တည်းဖြတ်မှုပြုစဉ်တွင် သင်္ကေတရုပ်ပုံများပါဝင်သော အတန်းရှည်တစ်ခုကို အချက်အလက်ဖော်ပြသောဘောင်ကွက်၏ အောက်ခြေတွင်တွေ့မြင်နိုင်သည်။ ထိုသင်္ကေတများကို အသုံးပြု၍ ထပ်ဆောင်းသတင်းအချက်အလက်များကို ထည့်သွင်းနိုင်သည်။

- မြေပြင်အနိမ့်အမြင့်ထည့်သွင်းခြင်း  ![image37][]{: height="24px"}  
- မှတ်စုများထည့်သွင်းခြင်း ![image38][]{: height="24px"}  
- ဆက်သွယ်ရန်လိပ်စာများ/ဖုန်းနံပါတ်ထည့်သွင်းခြင်း ![image39][]{: height="24px"}  
- အချက်အလက်ရင်းမြစ်ရည်ညွှန်းချက်ထည့်သွင်းခြင်း ![image40][]{: height="24px"}  
- အင်တာနက်စာမျက်နှာထည့်သွင်းခြင်း ![image41][]{: height="24px"}  
- ရရှိလွယ်သော သတင်းအချက်အလက်များကိုထည့်သွင်းခြင်း ![image42][]{: height="24px"}  
- Wikipedia နှင့်ချိတ်ဆက်ရန် link ထည့်သွင်းခြင်း ![image43][]{: height="24px"}  

သို့မဟုတ် သင်နှစ်သက်ရာရည်ညွှန်းချက်များကိုထည့်သွင်းလိုပါက**All tags**ကိုနှိပ်ပါ။ ![image44][]{: height="24px"}  

- ရွေးချယ်ထားသော အကြောင်းအရာ၏လက္ခဏာရပ်အတွက် တွဲစပ်ဖော်ပြမည့်အညွှန်းများကိုပြသမည်။  
![image45][]  
- အပေါင်း(+)လက္ခဏာနေရာကိုနှိပ်၍ အချက်အလက်နှင့်ယင်း၏တန်ဖိုးများကိုပေါင်းထည့်နိုင်ပြီး ပယ်ဖျက်လိုပါက အမှိုက်ပုံးသင်္ကေတကိုနှိပ်ပါ။

iD Editor နှင့် JOSM ဆော့ဖ်ဝဲလ် တို့နှိုင်းယှဉ်ချက်
---------------  

**iD Editor ၏ အားသာမှုများမှာ…**

- လွယ်ကူရိုးရှင်းသောတည်းဖြတ်မှုများပြုလုပ်လျှင်  
- ပုံရိပ်ရယူရန်နှင့်တည်းဖြတ်မှုကိုသိမ်းဆည်းရန် မြန်ဆန်သောအင်တာနက်လိုင်းရှိလျှင်  
- ရှိရင်းစွဲအကြောင်းအရာနှင့် ရိုးရှင်းသောဖော်ညွှန်းချက်အစီအစဉ်အတိုင်း လိုက်ပါဆောင်ရွက်လိုလျှင်  
- သင်အသုံးပြုသောကွန်ပျူတာတွင် ဆော့ဖ်ဝဲလ်ထည့်သွင်းမှု အကန့်အသတ်ရှိလျှင် စသည့်အခြေအနေများတွင်သုံးနိုင်ပါသည်။

**JOSM ဆော့ဖ်ဝဲလ်၏ ပိုမိုအားသာချက်များမှာ...**

- အဆောက်အဦများစွာထည့်သွင်းလိုလျှင် (အဆောက်အဦများအတွက်သုံးသော ကိရိယာ plugin)
- ရှိပြီးသားပုံသဏ္ဍာန်များနှင့် မျဉ်းကြောင်းများကိုတည်းဖြတ်လိုလျှင်
- အင်တာနက်ချိတ်ဆက်မှုမရရှိလျှင်
- ကြိုတင်သတ်မှတ်ချက်များ ၊ သီးသန့်ရည်ညွှန်းချက်များ အတွက်အသုံးပြုလိုလျှင်

[^fieldpaper]: ဤနေရာ[section of LearnOSM](/my/mobile-mapping/field-papers/) တွင် Field Papers အကြောင်းနှင့်ပါတ်သက်၍ သတင်းအချက်အလက်အစုံအလင်ရှိပါသည်။

[![arrow-up]{: height="20px"}](/my/beginner/id-editor/ "Return to top of page") [Return to top of page](/my/beginner/id-editor/ "Return to top of page")

[image1]: /images/beginner/id-editor_image1.png 
[image2]: /images/beginner/id-editor_image2.png
[image3]: /images/beginner/id-editor_image3.png
[image4]: /images/beginner/id-editor_image4.png
[image5]: /images/beginner/id-editor_image5.png
[image6]: /images/beginner/id-editor_image6.png
[image7]: /images/beginner/id-editor_image7.png
[image8]: /images/beginner/id-editor_image8.png
[image9]: /images/beginner/id-editor_image9.png
[image10]: /images/beginner/id-editor_image10.png
[image11]: /images/beginner/id-editor_image11.png
[image12]: /images/beginner/id-editor_image12.png
[Map Data]: /images/beginner/id-editor_map_data.png
[image13]: /images/beginner/id-editor_image13.png
[image14]: /images/beginner/id-editor_image14.png
[image15]: /images/beginner/id-editor_image15.png
[image16]: /images/beginner/id-editor_image16.png
[image17]: /images/beginner/id-editor_image17.png
[image18]: /images/beginner/id-editor_image18.png
[image19]: /images/beginner/id-editor_image19.png
[image20]: /images/beginner/id-editor_image20.png
[image21]: /images/beginner/id-editor_image21.png
[image22]: /images/beginner/id-editor_image22.png
[image23]: /images/beginner/id-editor_image23.png
[image24]: /images/beginner/id-editor_image24.png
[image25]: /images/beginner/id-editor_image25.png
[image26]: /images/beginner/id-editor_image26.png
[image27]: /images/beginner/id-editor_image27.png
[image28]: /images/beginner/id-editor_image28.png
[image29]: /images/beginner/id-editor_image29.png
[image30]: /images/beginner/id-editor_image30.png
[image31]: /images/beginner/id-editor_image31.png
[image32]: /images/beginner/id-editor_image32.png
[image33]: /images/beginner/id-editor_image33.png
[image34]: /images/beginner/id-editor_image34.png
[image35]: /images/beginner/id-editor_image35.png
[image36]: /images/beginner/id-editor_image36.png
[image37]: /images/beginner/id-editor_image37.png
[image38]: /images/beginner/id-editor_image38.png
[image39]: /images/beginner/id-editor_image39.png
[image40]: /images/beginner/id-editor_image40.png
[image41]: /images/beginner/id-editor_image41.png
[image42]: /images/beginner/id-editor_image42.png
[image43]: /images/beginner/id-editor_image43.png
[image44]: /images/beginner/id-editor_image44.png
[image45]: /images/beginner/id-editor_image45.png
[osm gps traces]: /images/beginner/id-editor_gps_public.png
[arrow-up]: /images/arrow-up.png
