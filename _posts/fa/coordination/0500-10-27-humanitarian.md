---
layout: doc-rtl
title: نقشه‌کشی انسان‌دوستانه
permalink: /fa/coordination/humanitarian/
lang: fa
category: coordination
---

#نقشه‌کشی انسان‌دوستانه

![HotGuideLogo](http://hot.openstreetmap.org/sites/default/themes/hot/logo.png)

> این راهنما را می‌توان به صورت [humanitarian_fa.odt](/files/humanitarian_fa.odt) و یا [humanitarian_fa.pdf](/files/humanitarian_fa.pdf) دانلود کرد.  
تاریخ بازبینی ۱۳۹۴/۰۶/۱۷

از شما به خاطر پیوستن به داوطلبین کمک به جوامع محلی و سازمانهای امدادگر که در بحرانها وارد عمل می‌شوند و ارائه نقشه به روز به آنها متشکریم. 

ما نیز همانند شما می‌خواهیم سریعترین کمک ممکن را انجام دهیم و در این کاری که انجام می‌دهیم حس فوریت کاملاً مشهود است. اما به این دلیل که سازمانهای امدادی جهت داده‌های نقشه به ما متکی هستند؛ ما نیز بایستی حوصله به خرج داده و سعی در ارائه بهترین نقشه قابل استفاده برای آنها بکنیم. از شما هم می‌خواهیم دقت به خرج دهید. هرچند تا زمانی که شما نقشه را به‌روز کنید کمی زمان می‌برد؛ اما می‌خواهیم شما قبل از شروع خوب درک کنید که چه چیزی را و چگونه وارد نقشه کنید. لطفاً بدون اینکه ابتدا راهنماهای موجود را بخوانید هجوم نیاورده و شروع به نقشه‌کشی نکنید. اصلاح اشتباهات نقشه برای ما زمان بسیار بیشتری می‌برد تا اینکه بخواهیم از اول آنها را رسم کنیم و این موضوع باعث می‌شود تا امدادگرانی که به نقشه‌های ما وابسته هستند به نقشه‌هایی که ما ایجاد می‌کنیم به دیده شک و تردید بنگرند. 

ما دائما نرم‌افزار و راهنماهای آموزشی‌مان را به‌روز می‌کنیم، اما این مستلزم صرف زمان است. نرم‌افزار مدیریت وظایف به زودی به‌روز می‌شود و فقط افراد باتجربه می‌توانند کارهای نقشه‌کشی شده را مرور کرده و آنها را "تأیید" کنند. فعلاً ما کار "تأیید" را به افراد کاملاً متبحر سپرده‌ایم - پس به نقشه کشیدن ادامه دهید تا در آینده به یکی از افراد تأییدکننده نقشه تبدیل شوید. **چنانچه یکی از مربع‌های وظایف را انتخاب کنید و مربع سبز رنگ پیغام 'Review the work' را نشان دهد، لطفاً                                                                                                                                                                                                                                                                                                                         مربع دیگری را انتخاب کنید، چونکه بازبینی کاری است که انجام آن نیاز به  یک نقشه‌کش با تجربه دارد.**

ما نمی‌خواهیم که شما قبل از شروع تمامی این سایت را مطالعه کنید، اما از شما میخواهیم که اصول اولیه‌ را بفهمید که:  

۱- لازم است به دقت دستورالعمل‌های مدیریت وظایف هر پروژه‌ای را که می‌خواهید به آن کمک کنید، مطالعه کنید. هر دستورالعملی می‌تواند از دیگری متفاوت باشد؛ بنابراین همه آنها را به دقت خوانده و بفهمید. توضیح کاملی درباره چگونگی استفاده از [مدیریت وظایف اینجا درون LearnOSM](/fa/coordination/tasking-manager/) وجود دارد و توضیح می‌دهد که چگونه از یک نقشه‌کش باتجربه کمک بگیرید.  

۲- اطمینان حاصل کنید که روی منطقه تا حد مورد لزوم زوم کرده‌اید تا هرآنچه که نیاز به ثبت باشد را ببینید- [این موضوع و خیلی چیزهای دیگر در اینجا شرح داده شده است.](/fa/coordination/remote/)

۳- کلیه ساختمانها بایستی ثبت شوند و شکل آنها بایستی منطبق بر شکل واقعی باشد. [این بخش از LearnOSM](/fa/coordination/remote-tracing/) در این‌باره و در مورد ایجاد راه‌ها و شبکه جاده‌ای توضیح داده است.

از اینکه این متن را خواندید از شما متشکریم و امیدواریم شما این زمان کوتاه را صرف می‌کنید تا از درست انجام دادن کار مهم‌تان اطمینان حاصل کنید. ما به همه کمکها نیاز داریم و امیدواریم شما بتوانید دراین رابطه به ما کمک کنید.

لطفاً به یاد داشته باشید که گرچه این حوادث به ندرت اتفاق می‌افتند اما مشکلات و معضلات آنها تا مدتها ادامه پیدا می‌کنند. مردم بیخانمان می‌شوند و در پناهگاههایی زندگی می‌کنند تا از آب و هوای بدتری در امان باشند. بهداشت سخت می‌شود و امکان شیوع بیماریها و مشکلات دیگر مربوx به آب و غذا تشدید می‌شود. گرچه شاید شما این مشکلات را در خبرها نشنوید, اما وجود دارند و امدادرسان‌ها نیاز به نقشه‌هایی خواهند داشت که وضعیت موجود را به آنها نشان دهد. همین حالا به ما کمک کنید، اما به یاد داشته باشید که در آینده هم بازگشته و دوباره به ما کمک کنید. 
