---
layout: doc
title: ابزارهای ویرایش JOSM
permalink: /fa/josm/josm-tools/
lang: fa
category: josm
---

ابزارهای ویرایش JOSM
==================

> تاریخ بازبینی ۱۳۹۶/۰۳/۱۹  

- TOC
{:toc}

در [راهنمای شروع به کار با JOSM](/fa/josm/start-josm/) ما اصول پایه رسم با JOSM را یاد دادیم اما ابزارها و تکنیکهای بسیار زیادی وجود دارد که که هنوز نگفته‌ایم.

در اینجا ما به برخی از ابزارهای اساسی و تکنیک های موجود برای طراحی ویژگیهای نقشه در JOSM نگاه خواهیم کرد و در فصل های بعد مفصل‌تر  به ابزارهای پیشرفته طراحی نگاه خواهیم کرد.

گرفتن فایل نمونه
-------------------

- اگر دوست دارید به همراه ما با ابزارهای JOSM تمرین کنید، [tools_menu_sample.osm] (/ files / tools_menu_sample.osm) را دانلود کنید. JOSM را اجرا کرده و فایل را باز کنید. می‌بایست شبیه به این باشد:

![tools_menu_sample.osm][]

ابزارهای ترسیم
-------------

اگر بر روی منوی «ابزارها» ("Tools") در بالای JOSM کلیک کنید، خواهید دید که ابزارهای متعددی وجود دارند که می‌توانند در طراحی خطوط و شکل‌ها و ویرایش اشیاء روی نقشه به شما کمک کنند.

JOSM دارای ابزارهای اضافی است که ترسیم خطوط و اشکال را آسان می‌کند. این ابزارها در منوی «ابزارها» (“Tools”)در بالای JOSM یافت می‌شوند.

![منوی ابزارها][Tools menu]

برای اعمال کاربردهای این منو، ابتدا باید در پنجره نقشه یک نقطه، خط یا شکل را انتخاب کنید. فایل نمونه حاوی عناصر مختلفی است که براساس نام ابزارهای مختلف  منو برچسب گذاری شده است.

### تراز کردن نقاط در یک دایره  

- یکی از عناصر موجود در فایل را انتخاب کنید. سپس به منوی Tools بروید و بر روی تابعی که نام آن در ویژگی مورد نظرتان مشخص شده است بروید. به عنوان مثال، روی خطی که به صورت یک دایره بدشکل کشیده شده کلیک کنید تا آن را انتخاب کنید.

![Align nodes in circle][]

- سپس، به Tools-> Align Nodes in Circle بروید. دایره نامنظم انتخاب شده به صورت دایره کامل و منظمی می‌شود.

با هر یک از ابزارها با استفاده از فایل نمونه کار کنید. شرح برخی از ابزارها در زیر ارائه شده است.

### تقسیم مسیر  

اینکار به شما اجازه می‌دهد تا یک خط را به دو خط جداگانه تقسیم کنید. این حالت زمانی مفید است که می‌خواهید ویژگیهای مختلف را به قسمت‌های مختلف یک جاده بدهید مانند اضافه کردن پل در بین مسیر. برای استفاده از این عملکرد یک نقطه را در میانه خطی که می‌خواهید تقسیم شود انتخاب کنید، Split Way را از منوی Tools انتخاب کرده و خط خود را به دو قسمت تقسیم کنید.


### ترکیب مسیر

این کار برعکس Split Way را انجام می‌دهد. برای ترکیب دو خط به یک خط واحد، آنها باید یک نقطه واحد مشترک داشته باشند. برای استفاده از این عملکرد، دو خطی که می‌خواهید ترکیب کنید را انتخاب کنید. می‌توانید بیش از یک شی را با نگه داشتن کلید SHIFT در صفحه کلید خود و کلیک بر روی هر خط انتخاب کنید. هنگامی که هر دو خط را انتخاب کردید، Combine Way را از منوی Tools انتخاب کنید.

![Combine way][]


### معکوس کردن و ترکیب کردن  

اگر جاده هایی را که دارای جهات مختلف هستند ترکیب کنید، ممکن است این هشدار را دریافت کنید:

![Reverse and combine][]

اگر جاده‌ها متصل شده و در مسیر هم حرکت کنند، سپس "معکوس کردن و ادامه دادن" را انتخاب کنید.


### معکوس کردن مسیر

اینکار مسیر خط را تغییر می‌دهد. تمام خطوط در OSM دارای یک جهت هستند، که توسط فلش​‌های خط در JOSM نشان داده می‌شود. به صورت کلی جهت مهم نیست، به جز در مورد جاده‌های یکطرفه و رودخانه‌هایی که در جهت خاص جریان دارند. در این موارد ممکن است لازم باشد مسیر را به گونه‌ای تغییر دهید تا در مسیر صحیح قرار گیرد.

![Way direction][]

### ساده کردن مسیر

اگر خط شما دارای نقاط بسیار زیادی باشد و مایل به ساده‌تر کردن آن هستید، این ابزار برخی نقاط را از یک خط حذف می کند.

![Simplify way][]


### ایجاددایره

از این ابزار که تا یک دایره کامل ایجاد کنید. یک خط به اندازه قطر دایره مورد نظرتان بکشید و سپس این ابزار را اعمال کنید.

![Create circle][]


### چیدن نقاط در مسیر

این ابزار مجموعه‌ای از نقاط در یک خط مستقیم قرار میدهد. برای خطوط طولانی بهتر است بخش هایی از خط انتخاب شوند تا راست شوند. مراقب باشید که اینکار خط را کمی تغییر میدهد.

![Align nodes in line][]

### عمود کردن گوشه‌های اشکال

این تابع برای رسم اشکال کاملاْ منظم مانند ساختمان بسیار مفید است (**اما به [JOSM](/fa/josm/josm-more-pluginsابزارهای ساختمان در /)** نیز مراجعه کنید). پس از رسم یک پهنه، این عملکرد آن را تغییر میدهد تا گوشه‌های مربع داشته باشد.

![Orthagonalize][]


### جدا کردن مسیر

این ابزار به شما اجازه می‌دهد تا نقاط متصل بهم را از هم جدا کنید و هنگامی کارآیی دارد که دو شیء دارای یک نقطه مشترک باشند. مثلاْ، یک اشتباه رایج در جاده‌ها این است که قسمتی از یک ساختمان به آن چسبیده و دارای نقطه مشترک باشند. مسلماْ هیچگاه جاده‌ها به ساختمان‌ها نچسبیده‌اند، بنابراین این یک اشتباه است و می‌توانید اشیا را از یکدیگر جدا کنید.

![Unglue way][]

* خط و نقطه در واقع تا زمانی که یکی از آنها را حرکت ندهید جداگانه به نظر نمی‌رسند.

میانبرهای صفحه کلید
------------------

همزمان با افزایش ویرایش با JOSM متوجه می‌شوید که زمان زیادی را صرف کلیک روی منوها و زیر منوها می‌کنید. برای غلبه بر این موضوع، JOSM برای همه چیز دارای کلید میانبر است.

به این معنی که به جای کلیک کردن بر روی یک شی و سپس رفتن به یک فرآیند طولانی از منوها، می‌توانید به سادگی شی را انتخاب کنید و کلیدی را در صفحه کلید خود بزنید.

تمام ابزارهایی که در بخش قبلی ذکر شدند دارای کلید میانبر هستند که در سمت راست نام هر ابزار در منوی Tools نمایش داده شده است. به عنوان مثال، "O"
کلید میانبر برای تراز کردن نقاط در یک دایره و "L" میانبر برای تراز کردن آنها در یک خط است. یادگیری این کلیدها کمی زمانبر هست، اما خواهید دید 
در طولانی مدت استفاده از آنها صرفه‌جویی بسیار زیادی می‌‌کند.

در اینجا مهمترین کلیدهای میانبر دیگر را (با فونت ضخیم) می‌بینیم.

۱. فعال کردن ابزار انتخاب - 
۲- فعال کردن ابزار ترسیم - 
۳- فعال کردن ابزار بزرگنمایی - 
۴- حذف کردن اشیاء انتخاب شده - 
۵- بزرگنمایی زیاد - 
۶- بزرگنمایی کم - 


تغییر اندازه و چرخش
----------------

یک درخواست رایج در JOSM چگونگی چرخش خط یا یک شکل است.

برای چرخاندن یک شی ابتدا آن را انتخاب کنید. **SHIFT+CTRL** را از روی صفحه کلید نگه دارید. کلید چپ ماوس را نگه داشته و ماوس را تکان دهید تا شی بچرخد.

![Rotate demo][]

برای بزرگ و کوچک کردن یک شی، همان روند را دنبال کنید، اما ALT+CTRL را نگه دارید.

این دستورالعمل‌ها در خط اطلاعات پائین صفحه JOSM هم نمایش داده می‌شود.

![Rotate instructions][]




[tools_menu_sample.osm]: /images/josm/tools-menu-sample-file.png
[Tools menu]: /images/josm/tools-menu.png
[Align nodes in circle]: /images/josm/align-nodes-in-circle.png
[Combine way]: /images/josm/combine-way.png
[Reverse and combine]: /images/josm/reverse-and-combine.png
[Way direction]: /images/josm/way-direction.png
[Simplify way]: /images/josm/simplify-way.png
[Create circle]: /images/josm/create-circle.png
[Align nodes in line]: /images/josm/align-nodes-in-line.png
[Orthagonalize]: /images/josm/orthagonalize.png
[Unglue way]: /images/josm/unglue-way.png
[Keyboard S]: /images/josm/keyboard-s.png
[Keyboard A]: /images/josm/keyboard-a.png
[Keyboard Z]: /images/josm/keyboard-z.png
[Keyboard Del]: /images/josm/keyboard-del.png
[Keyboard plus]: /images/josm/keyboard-plus.png
[Keyboard minus]: /images/josm/keyboard-minus.png
[Rotate demo]: /images/josm/rotate-demo.png
[Rotate instructions]: /images/josm/rotate-instructions.png