---
layout: doc
title: شروع به کار در OpenStreetMap.org
permalink: /fa/beginner/start-osm/
lang: fa
category: beginner
---

شروع به کار در OpenStreetMap.org
====================================

> تاریخ بازبینی ۱۳۹۴/۰۴/۲۱  

در این بخش یاد خواهیم داد که چگونه گام به گام در وبسایت OpenStreetMap بچرخید، نقشه را ببینید و یک حساب کاربری ایجاد کنید. پس از اینکه نام کاربری و رمز مخصوص به خود را داشتید میتوانید تا گامهای ابتدایی مشارکت در نقشه را بردارید.

![website][]

بازدید از سایت OpenStreetMap
-------------------------------

- مرورگر خود را باز کنید.
در خط آدرس بالای پنجره آدرس زیر را وارد کرده و کلید Enter را بزنید:
    <www.openstreetmap.org>
- هنگامی که بارگزاری صفحه به اتمام رسید، چیزی شبیه این را می‌بینید:

    ![OpenStreetMap website with some main functions listed][]

حرکت در نقشه
----------------

- اصلیترین چیزی که می‌بینید نقشه است. نقشه را با استفاده از فشردن و نگه داشتن کلیک چپ ماوس و حرکت ماوس به اطراف، جابجا کنید (شکل زیر را ببینید). 

    ![Mouse navigation][]

اگر ماوسی با دکمه چرخان وسط دارید، با چرخاندن آن بزرگنمایی نقشه را کم و زیاد کنید، همچنین می‌توانید از دکمه‌های + و - گوشه راست بالای نقشه هم استفاده کنید. (شکل زیر را ببینید)
- برای جستجوی یک مکان، در جعبه‌ای با عنوان "جستجو" در سمت چپ صفحه کلیک کنید (شکل بالا را ببینید). نام شهر یا روستای خود را بنویسید و Enter را فشار دهید. پنجره‌ای در سمت چپ نقشه ظاهر می‌شود که حاوی نتایج جستجو است. روی مکانی که به نظر می‌رسد بیش از همه به محل مورد نظر شما شبیه باشد کلیک کنید. نقشه به طور خودکار به محل مورد نظر شما جابجا می‌شود.

    ![Search][]
   

دیدن طرح‌های مختلف نقشه
------------------------

OpenStreetMap شامل اطلاعات جغرافیایی از سراسر جهان است. اگر چه این یک پایگاه داده واحد است، اما داده‌ها را می‌توان به روش‌های مختلف تفسیر و مدلسازی کرد. برای دیدن این مورد در عمل، اجازه دهید به "طرح"های مختلف نقشه موجود در وب سایت OSM نگاهی بیندازیم.

بر روی دکمه لایه‌ها در سمت راست پنجره نقشه کلیک کنید.

    ![Layers button][]

- روی گزینه‌های مختلف طرح نقشه کلیک کنید. توجه کنید که چگونه نقشه با هر یک از آنها تغییر می‌کند. برای مثال، نقشه حمل و نقل بر مسیرهای حمل و نقل روی نقشه تأکید می کند در حالی که نقشه دوچرخه بر مسیرهای دوچرخه سواری تأکید دارد. تمام داده‌ها برای ایجاد این امکانات در پایگاه داده OSM موجود است.

    ![Transport map][]

ایجاد حساب OpenStreetMap
-------------------------------

- حالا که دیدید وب سایت اصلی چطور به نظر می‌رسد، می‌توانید برای نام کاربری و رمز عبور ثبت نام کنید و اولین بار به نقشه مواردی را اضافه کنید.
- در وبسایت OpenStreetMap بر روی دکمه "ثبت نام" (sign up) در گوشه بالا و راست صفحه کلیک کنید.
صفحه جدیدی را می‌بینید که شبیه این است:

    ![Registering an OpenStreetMap account][]

- در این صفحه پنج کادر وجود دارد که برای ثبت حساب در OSM لازم است که آنها را پر کنید.
- آدرس ایمیل خود را در دو کادر اول وارد کنید. بایستی ایمیل یکسانی را در هردو کادر بنویسید. بعداْ نیاز است که ایمیل خود را باز کرده و حساب OpenStreetMapتان را تایید کنید.
- در کادر سوم، نام کاربری که دوست دارید داشته باشید را بنویسید. نمی‌توانید نام کاربری که قبلاْ توسط دیگران انتخاب شده را انتخاب کنید، پس کاملاْ خلاق باشید. اگر نام ساده‌ای انتخاب کنید احتمال اینکه قبلاْ به کار رفته باشد بیشتر می‌شود.
- در کادر چهارم و پنجم رمز جدیدی را وارد کنید. رمز هر دو کادر بایستی یکی باشد. از رمز مهمی مثل رمز ایمیل خود استفاده *نکنید*.
- بهتر است نام کاربری و رمز خود را جایی یادداشت کنید. بعداْ برای ورود به آنها نیاز خواهید داشت.
- پس از کامل کردن همه کادرها کلید "ثبت نام" (Sign Up) پایین صفحه را بزنید.
- در صورت بروز هرگونه مشکل یک پیغام خطا نمایش داده خواهد شد. بررسی کنید که آیا ایمیل را در دو کادر اول و رمز را در دو کادر آخر شبیه هم نوشته باشید. اگر کادر سوم با رنگ قرمز مشخص شود به معنی این است که شخص دیگری نام کاربری شما را انتخاب کرده و شما باید نام کاربری دیگری انتخاب کنید.
- ایمیل‌تان را نگاه کنید.
- اگر ثبت نام شما با موفقیت انجام شده باشد، در صندوق دریافت‌تان ایمیلی از OpenStreetMap دریافت خواهید کرد. آنرا باز کنید. چیزی شبیه به تصویر زیر خواهد بود. روی لینکی که در زیر مشخص شده است کلیک کنید:

    ![Confirming your OpenStreetMap account][]

- یک پنجره جدید باز خواهد شد. اگر همه چیز مرتب باشد، حالا شما یک حساب کاربری OSM دارید!
- در صفحه OpenStreetMap، روی "ورود به سیستم" در گوشه سمت راست بالا کلیک کنید. نام کاربری و رمز عبور OpenStreetMap خود را وارد کنید و Enter را فشار دهید. اکنون باید وارد سیستم شوید. باید نام کاربری خود را در گوشه بالا سمت راست صفحه مشاهده کنید.

افزودن اولین نقطه
------------------------

- اکنون که با نام کاربری خود در وب سایت OpenStreetMap وارد سایت شده‌اید، می‌توانید از ویرایشگر ID برای اضافه کردن اولین نقطه خود به نقشه استفاده کنید.
- نقشه را به جایی که با آن منطقه به خوبی آشنایی دارید جابجا کنید. ایده خوبی است که اطمینان حاصل کنید که خانه شما (یا خانه همسایه شما) و محل کارتان وارد نقشه شده و آدرس صحیح داده شده است. 
به محلی که می‌خواهید نقطه‌ای به نقشه اضافه کنید زوم کنید (شاید رستوران یا خواربارفروشی نزدیک محل‌تان هنوز کشیده نشده باشد).
- درست بالای نقشه در سمت چپ، یک زبانه با نام "ویرایش" با یک مثلث کوچک در کنار آن وجود دارد. روی مثلث کوچک کلیک کنید. منوی کشویی را باید ببینید.
بر روی "ویرایش با iD (ویرایشگر داخل مرورگر)" کلیک کنید.

    ![Click edit][]

ویرایشگر آنلاین که iD نامیده می‌شود باز خواهد شد. چیزی شبیه این دیده می‌شود.

    ![iD editor][]

- برای اضافه کردن نقطه به نقشه می‌توانید بر روی دکمه به نام "نقطه" در بالای پنجره کلیک کنید. سپس روی نقشه، جایی که می خواهید یک نقطه جدید اضافه کنید، کلیک کنید.

    ![Point button][]    

- از منوی سمت چپ انتخاب کنید که کدام نوع مکان است که شما به نقشه اضافه می‌کنید. سپس می‌توانید فرم را با نام محل و سایر اطلاعات مناسب پر کنید.
- برای ذخیره تغییرات خود، بر روی دکمه "ذخیره" در بالای صفحه کلیک کنید. از آنجا که این اولین ویرایش شماست، ممکن است ترجیح دهید با ویرایشگر بازی کنید. تغییرات خود را ذخیره نکنید، مگر اینکه مطمئن شوید که آنها درست هستند.

    ![Save button][]    

- اگر روی "ذخیره" کلیک کنید، از شما خواسته خواهد شد که برای تغییرات خود توضیحاتی ارائه کنید. سپس میتوانید یک بار دیگر "ذخیره" را کلیک کنید، و اضافه کردن شما در پایگاه داده OSM ذخیره خواهد شد!


ویرایشگر iD یک روش فوق‌العاده برای ویرایش OpenStreetMap است و می‌توانید اطلاعات بیشتری در مورد استفاده از آن را در [راهنمای ویرایشگر iD](/fa/beginner/id-editor/) پیدا کنید. همچنین می‌توانید در [walkthrough](http://www.openstreetmap.org/edit?editor=id#walkthrough=true) بازی کنید که یک روش عالی و تعاملی برای کشف ویرایشگر است.

با این وجود، در [بخش JOSM(/fa/josm/) نگاهی به برنامه کاربردی مستقلی خواهیم انداخت که قابلیتهای بسیار زیادی ارائه می‌کند. در کمال آسایش به بازی کردن با iD ادامه دهید. وقتی که تجربه بیشتری در مشارکت در OSM پیدا کنید می‌توانید تصمیم بگیرید که از کدام ویرایشگر بهتر و راحتتر استفاده کنید - iD یا JOSM.

خلاصه
-------

تبریک! اگر همه چیز درست انجام شده باشد اکنون شما نام کاربری و رمز ورود به OpenStreetMap دارید، می‌دانید چگونه در وبسایت OSM دور بزنید و درک اولیه راجع به چگونگی اضافه کردن نقطه به نقشه را دارید.



[website]: /images/beginner/start-osm_website.png
[OpenStreetMap website with some main functions listed]: /images/beginner/osm-website-main-functions.png
[Mouse navigation]: /images/beginner/mouse-navigation.png
[Search]: /images/beginner/search.png
[Layers button]: /images/beginner/layers.png
[Transport map]: /images/beginner/transport-map.png
[Registering an OpenStreetMap account]: /images/beginner/registering-account.png
[Confirming your OpenStreetMap account]: /images/beginner/confirming-account.png
[Click edit]: /images/beginner/click-edit.png
[iD editor]: /images/beginner/id-editor.png
[Point button]: /images/beginner/point-button.png
[Save button]: /images/beginner/save-button.png