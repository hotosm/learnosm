---
layout: doc-rtl
title: ورقه‌های میدانی
permalink: /fa/mobile-mapping/field-papers/
lang: fa
category: mobile-mapping
---

بررسی در مکان با ورقه‌های میدانی
=============================

> تاریخ بازبینی ۱۳۹۵/۰۵/۲۰  

در این فصل خواهیم دید که چگونه می‌توانیم مختصات مکان‌ها را بدون GPS ثبت کنیم. ما از ابزار [Field Papers](http://fieldpapers.org/) استفاده خواهیم کرد که به شما اجازه می‌دهد تا نقشه یک منطقه را چاپ کنید، بر روی آن بنویسید و یادداشت اضافه کنید و کاغذ را در JOSM بارگذاری کنید، که در آن بتوانید مکان‌هایتان را به OpenStreetMap اضافه کنید. همچنین میتوانید این ویدیو ۸ دقیقه‌ای [آموزش ورقه‌های میدانی](http://www.youtube.com/watch?v=A_HGkBXZ69g&feature=youtu.be) را در مورد چگونگی ایجاد یک اطلس و آپلود عکس مشاهده کنید.  

مروری اجمالی بر ورقه‌های میدانی
--------------------------

قبل از اینکه به جزئيات در مورد ورقه‌های میدانی بپردازیم، بیایید نگاهی کلی به نحوه عملکرد این فرآیند داشته باشیم:  

1. مکان منطقه‌ای که می‌خواهید نقشه‌اش را بکشید در وبسایت Field Papers پیدا کنید. یک نقشه از این منطقه را چاپ کنید. می‌توانید تعیین کنید نقشه فعلی منطقه روی نقشه OpenStreetMap را چاپ کنید یا در صورت نوجود بودن تصاویر هوایی منطقه را چاپ کنید.  
![FieldPapers homepage][]

2. از نقشه چاپ شده خود برای بررسی میدانی منطقه استفاده کنید. با کشیدن روی نقشه، مکانهای بیشتری اضافه کنید. برای جاده‌ها خط بکشید، برای ساختمانها شکل بکشید و همینطور الی آخر. برای توضیح هر مکانی مستقیماً روی نقشه یادداشت کنید، و یا اینکه عددی بنویسید که این عدد با اعداد دفترچه یادداشت شما یکی باشد، تا بتوانید اطلاعات دقیقتری در مورد هر شیء بنویسید.  
![Example fieldpaper print][]

3. کاغذ خود را با کامپیوتر اسکن کنید. چنانچه اسکنر ندارید، اگر دوربین شما قادر به گرفتن عکس با کیفیت بالا باشد، می‌توانید از کاغذ عکس بگیرید. تصویر را به سایت Field Papers ارسال 
کنید.  

4. ورقه میدانی را در JOSM بارگذاری کنید. از اشیائی که رسم کرده‌اید به عنوان مرجع استفاده کنید، تا آنها را به صورت دیجیتال به OpenStreetMap اضافه کنید.  
![Fieldpaper scan as a JOSM background][]

ورقه‌های میدانی چگونه کار می کنند؟
-----------------------------

اگر از روند ورقه‌های میدانی که در بالا توضیح داده شد پیروی کنید، مختصات دقیق جغرافیایی مکانها را تنها با استفاده از کاغذ جمع آوری می‌کنید. چه طور ممکنه؟  
![QR code][]

هنگامی که یک ورقه میدانی را چاپ می‌کنید، کاغذ با یک بارکد مربعی در پایین صفحه همراه است. این بارکد به سایت Field Papers اجازه می‌دهد تا مکان دقیق نقشه‌ای که برای بررسی در محل از آن استفاده می‌کنید را مشخص کند. بعدها، هنگامی که شما ورقه را در JOSM بارگذاری می‌کنید، تمام اشیائی که شما در آن قرار داده‌اید، در مکان واقعی خودشان نشان داده می‌شوند. این مانند استفاده از GPS برای جمع‌آوری مختصات دقیق است، به جز اینکه همه آنچه که شما نیاز دارید فقط کاغذ است!  

حالا بیایید یاد بگیریم که چگونه ورقه‌های میدانی را ایجاد و از آنها استفاده کنیم.  

ایجاد و چاپ
----------------

مرورگر وب خود را باز کنید. در نوار آدرس بالای پنجره، متن زیر را وارد کنید و Enter را بزنید: (fieldpapers.org](http://fieldpapers.org]
وب سایت باید چیزی شبیه به این باشد:  

![FieldPapers homepage][]


برای انتخاب منطقه‌ای که جهت چاپ در نظر دارید، روی **برای خودتان اطلس بسازید** (Make yourself an Atlas) کلیک کنید.  

![Create a new atlas][]

به این صفحه هدایت می‌شوید:  

![Atlas location][]

روی منطقه‌ای که میخواهید آن را روی کاغذ چاپ کنید، زوم کنید. نقشه را همانطور که در وب سایت OpenStreetMap جابجا می‌کنید، استفاده از دکمه چپ ماوس جهت حرکت نقشه و دکمه چرخان وسط برای بزرگنمایی و کوچکنمایی، حرکت دهید. با کلیک  دکمه چپ ماوس روی آیکن‌های (+) و (-) در گوشه سمت چپ بالا نیز می‌توانید بزرگنمایی و کوچکنمایی کنید.  

![Zoom in and out][]

برای این کاغذ یک نام بگذارید. اگر مایل باشید، می‌توانید متنی را هم اضافه کنید که روی هر کاغذی که چاپ می شود نشان داده شود.  

![Provide a name][]

گزینه بعدی اجازه می‌دهد که یک طرح نقشه را انتخاب کنید. اگر کادر کنار "یادداشت‌های چاپ" (Print notes) را علامت بزنید، نقشه در نیم صفحه بالای صفحه چاپ می‌شود و یادداشتها در نیمه پایین نشان داده می‌شوند. در غیر این صورت، نقشه بر روی یک صفحه کامل نمایش داده خواهد شد.  

![Layout][]

چک باکس بعدی اجازه می‌دهد تا اطلس خود را خصوصی نگه دارید. با خصوصی نگه داشتن برگه، می‌توانید آنرا تنها زمانی که وارد سیستم شده اید، یا از طریق لینکی که در مرحله نهایی ارائه می‌شود، مشاهده کنید.  

![Private][]	

دست در کنار نقشه چند گزینه اضافی وجود دارد. دو گزینه اول اجازه انتخاب اندازه و جهت کاغذ مورد نظر برای چاپ ورقه میدانی را می‌دهند. می‌توانید حالت عمودی یا افقی را برای چاپ انتخاب کنید.  

![Choose map orientation][]

گزینه بعدی اجازه انتخاب نوع داده‌ای که می‌خواهید برای ورقه میدانی خود داشته باشید را می‌دهد. در اینجا می‌توانید از بین گزینه‌های مختلفی که نحوه نمایش نقشه را تغییر می‌دهند، انتخاب کنید. فعلاً 	**سیاه و سفید** را انتخاب خواهیم کرد.  

![Choose map tile - black & white][]

در نهایت، اگر بخواهید می‌توانید شبکه UTM را به هر نقشه اضافه کنید.  

![UTM][]

چنانچه می‌خواهید اطمینان حاصل کنید که پنجره، کل نقشه منطقه مورد نظر شما را نشان می‌دهد. می‌توانید از کنترل‌های موجود در پنجره نقشه برای تغییر اندازه صفحه ورقه میدانی استفاده کنید، یا اینکه آنرا در چند صفحه چاپ کنید. اطمینان حاصل کنید که ورقه شما یک منطقه به اندازه کافی کوچک را پوشش میدهد، درعیر اینصورت زمانی که در حال قدم زدن اینور و آنور هستید، زیاد کاربردی نخواهند داشت. اگر اولین بار اشتباه کنید، نگران نباشید، می‌توانید هرچند تعداد ورقه که نیاز دارید ایجاد کنید.  
حالا بیایید چاپ کنیم! اگر منطقه‌ای را که مایل به نقشه‌کشی هستید پیدا کرده و گزینه‌های لازم برای خوب به نظر زسیدن نقشه را انتخاب نموده‌اید، آماده چاپ هستید. روی دکمه "Make Atlas" کلیک کنید.  

![makeatlas][]

می‌بینید که چاپ جدیدتان در حال پردازش است. به محض اتمام، ورقه میدانی را در این صفحه مشاهده خواهید کرد. بسته به تعداد صفحاتی که ایجاد می‌کنید، معمولاً چند دقیقه طول می‌کشد تا چاپ آماده شود.  

![Preparing your atlas][]

هنگامی که چاپ شما آماده است، روی "دانلود PDF نقشه جهت چاپ" (Download map PDF for print) کلیک کنید. دانلود ورقه میدانی بایستی شروع شود.  

![Download the pdf][]

هنگامی که دانلود به پایان رسید، فایل PDF را باز کنید. کامپیوترتان را به یک چاپگر وصل کنید و صفحه را چاپ کنید. اگر همه چیز خوب پیش برود، باید نقشه چاپ شده خود را بر روی کاغذ داشته باشید.  

نقشه‌کشی با ورقه‌های میدانی
----------------------

- برگه را با خود بیرون ببرید، و از آن به عنوان راهنمایی برای راه رفتن و شناسایی مکانهای جدیدی که در نقشه نیست استفاده کنید.  
- برای جاده‌ها خط بکشید، برای ساختمانها شکل بکشید و همینطور الی آخر. برای توضیح هر مکانی مستقیماً روی نقشه یادداشت کنید، و یا اینکه عدد بنویسید که این عدد با اعداد دفترچه یادداشت شما یکی باشد، تا بتوانید اطلاعات دقیقتری در مورد هر شیء بنویسید.  
- وقتی که از این اضافات خود در ورقه نقشه راضی شدید، می‌توانید آنها را به صورت دیجیتال به OpenStreetMap اضافه کنید.  

اسکن و آپلود
---------------

ورقه‌های میدانی برای نقشه‌کشی بدون هیچ چیز اضافه‌ای به غیر از کاغذ بسیار مفیدند، اما آنها سحر و جادو صددرصد نیستند. هنوز باید برگه خود را به JOSM اضافه کرده، اطلاعات خود را به صورت دیجیتال اضافه کنیم و تغییرات را در OpenStreetMap ذخیره کنیم. اولین گام این است که ورقه میدانی خود را در کامپیوتر اسکن کنید. می‌توانید این کار را با اتصال یک اسکنر به کامپیوتر، اسکن کاغذ و ذخیره آن به عنوان یک فایل تصویری انجام دهید. اگر اسکنر ندارید، می‌توانید یک عکس از کاغذ بگیرید، اما باید باشید که عکس بسیار خوبی باشد. اطمینان حاصل کنید که کاغذ صاف و دوربین شما به طور مستقیم در مقابل آن قرار دارد. اطمینان حاصل کنید که بارکد را در تصویر وارد کنید، زیرا ورقه‌های میدانی بدون آن کار نخواهند کرد. در اینجا یک مثال از یک عکس اسکن شده/ گرفته شده است:  

![FP screenshot][]

هنگامی که ورقه میدانی خود را اسکن کرده و در کامپیوتر ذخیره کردید، مرورگر وب خود را باز کنید و همانند قبل به fieldpapers.org بازگردید.  
- بر روی زبانه "آپلود" کلیک کنید.  

![Upload][]

روی "انتخاب پرونده" کلیک کنید و به محل فایلی که در آن برگه مورد نظر خود را اسکن/عکاس کرده‌اید بروید.  


![uploadfp][]


بسته به سرعت اتصال اینترنت شما آپلود برگه شما ممکن است چند دقیقه طول بکشد. پس از تکمیل آپلود، چیزی شبیه به این خواهید دید:  

![Upload 2][]

اگر فعلاً نمی‌خواهید با این اطلاعات در JOSM کار کنید، بهتر است که این صفحه عکس را نشانه‌گذاری کنید.  

افزونه ورقه‌های میدانی را اضافه کنید
---------------------------

قبل از اینکه بتوانیم برگه‌های میدانی را در JOSM باز کنیم، باید افزونه Fields Papers را در JOSM نصب کنیم.  

> افزونه‌ها قابلیتهای بیشتری را به JOSM اضافه می‌کنند. افزونه Field Papers اجازه می‌دهد که ما کاغذ اسکن شده را به عنوان پس‌زمینه بارگذاری کنیم، همانگونه که می‌توانیم تصاویر ماهواره‌ای را به عنوان پس‌زمینه ببینیم. اطلاعات بیشتر در مورد افزونه‌ها را می‌توان از [وبسایت JOSM](https://josm.openstreetmap.de/wiki/Plugins) دریافت کرد.  

<!-- link to josm plugins section here -->

- JOSM را باز کنید و به Edit -> Preferences بروید.  
- روی زبانه Plugins کلیک کنید.  
- پلاگین Field Papers را پیدا کنید و کادر کنار آن را علامت بزنید. روی OK کلیک کنید.  

![FieldPapers JOSM plugin][]

- JOSM را مجدداً راه‌اندازی کنید.

بازکردن در JOSM
------------

اکنون می توانید ورقه میدانی خود را در JOSM بارگذاری کنید و از آن برای اضافه کردن اطلاعاتی که برای OpenStreetMap جمع‌آوری کرده‌اید استفاده کنید. در صورتی که هنوز صفحه وب با عکس مربوطه باز باشد یا نشانه‌ای برای آن ذخیره کرده باشید، همانند قبل، با تایپ کردن [fieldpapers.org] (http://stuffpapers.org/) در مرورگر وب خود به وب سایت Field Papers بروید.  
- بر روی زبانه "تماشا" کلیک کنید و سپس "عکسهای فوری" (Snapshots) را کلیک کنید.  
- ورقه خود را از لیست انتخاب کنید و بر روی آن کلیک کنید. باید چیزی شبیه به این را ببینید:  

![Scanned paper][]

برای بارگذاری ورقه به JOSM، باید از شناسه عکس فوری ورقه میدانی را که اسکن کرده اید، کپی کنید. در نوار URL بالای مرورگر اینترنت خود، متن را انتخاب کرده و CTRL+C را از روی صفحه کلید بزنید تا کپی شود. متن باید شبیه به این باشد:  

[http://fieldpapers.org/snapshot.php?id=zqw8m33x#16/14.6582/121.1098](http://fieldpapers.org/snapshot.php?id=zqw8m33x#16/14.6582/121.1098)

![Fieldpaper ID][]

در منوی بالای JOSM، روی "Field Papers" کلیک کنید. سپس روی "Scanned Map ..." کلیک کنید.  

![Scanned map][]

CTRL+V را از روی صفحه کلید خود فشار دهید تا متنی را که از وب سایت ورقه‌های میدانی کپی کرده‌اید، کپی کنید.  

![Snapshot][]

روی OK کلیک کنید اگر همه چیز خوب پیش رفته باشد، شما باید ببینید که ورقه میدانی در  JOSM بارگزاری شده است. در بخش بعد، خواهیم دید که چگونه مکانهایی را که نقشه‌کشی کرده‌اید به OpenStreetMap اضافه کنید.  

![Fieldpaper scan as a JOSM background][]

شما همچنین می‌توانید از ورقه‌های میدانی اسکن شده خود در سایر ویرایشگرهای آنلاین OSM از قبیل iD یا Potlatch2 با کلیک روی لینک "ویرایش در iD" یا "ویرایش در Potlatch" صفحه ورقه‌های اسکن شده استفاده کنید.  

![Edit in iD or P2][]

![Snapshot layer in iD][]

تکرار کنید!
-------

پس از اضافه کردن تغییرات خود در OSM، آنها بر روی نقشه ذخیره می‌شوند. سپس دفعه بعد که می‌خواهید نقشه را بهبود ببخشید، می توانید یک ورقه میدانی جدید را چاپ کنید که شامل تغییراتی است که انجام داده‌اید. با تکرار این فرآیند، هرچه بیشتر نقشه بکشید، نقشه بهتر و بهتر خواهد شد!  

خلاصه
-------

تبریک می‌گوییم! در این فصل، فرآیند استفاده از ورقه‌های میدانی و نحوه کار آنها را یاد گرفتید. یاد گرفتید که چگونه یک ورقه میدانی را چاپ، نقشه‌کشی و اسکن کنید، و چگونه از آنها برای بهبود OpenStreetMap استفاده کنید.  


[FieldPapers homepage]: /images/mobile-mapping/field-papers_homepage.png
[Example fieldpaper print]: /images/mobile-mapping/field-papers_fieldp.png
[Fieldpaper scan as a JOSM background]: /images/mobile-mapping/fieldpaperjosm.png
[QR code]: /images/mobile-mapping/field-papers_paper_qrc.png
[Create a new atlas]: /images/mobile-mapping/field-papers_makeatlas.png
[Atlas location]: /images/mobile-mapping/field-papers_makeyourselfanatlas.png
[Zoom in and out]: /images/mobile-mapping/field-papers_zoominout.png
[Choose map orientation]: /images/mobile-mapping/field-papers_choosetile.png
[Choose map tile - black & white]: /images/mobile-mapping/field-papers_blackandwhite.png
[UTM]: /images/mobile-mapping/field-papers_UTM.png
[zoom]: /images/mobile-mapping/field-papers_zoom.png
[makeatlas]: /images/mobile-mapping/field-papers_labelnext.png
[Provide a name]: /images/mobile-mapping/field-papers_name.png
[Layout]: /images/mobile-mapping/field-papers_layout.png
[Private]: /images/mobile-mapping/field-papers_private.png
[Preparing your atlas]: /images/mobile-mapping/field-papers_preparingyouratlas.png
[Download the pdf]: /images/mobile-mapping/field-papers_downloadpdf.png
[FP screenshot]: /images/mobile-mapping/field-papers_scrnsht.png
[Upload]: /images/mobile-mapping/field-papers_upload.png
[uploadfp]: /images/mobile-mapping/field-papers_uploadfp.png
[Upload 2]: /images/mobile-mapping/field-papers_asd.png
[FieldPapers JOSM plugin]: /images/mobile-mapping/field-papers_plugin.png
[Scanned paper]: /images/mobile-mapping/field-papers_watchsnapshot.png
[Fieldpaper ID]: /images/mobile-mapping/field-papers_fieldpaperid.png
[Scanned map]: /images/mobile-mapping/field-papers_scannedmap.png
[Snapshot]: /images/mobile-mapping/field-papers_fsnapshot.png
[Edit in iD or P2]: /images/mobile-mapping/field-papers_editinidorpot.png
[Snapshot layer in iD]: /images/mobile-mapping/field-papers_id.png