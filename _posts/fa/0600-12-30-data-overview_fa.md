---
layout: doc
title: نگاه کلی به داده‌های OSM
permalink: /fa/osm-data/data-overview/
lang: fa
dir: rtl
category: osm-data
---

نگاه کلی به داده‌های OSM
==================


تاریخ بازبینی ۱۳۹۵/۰۶/۱۵

<!--در این بخش، ما کارکردهای OpenStreetMap را بررسی خواهیم کرد، مواردی که به ما کمک می‌کنند تا در مورد ساختار داده و چگونگی استفاده به بهترین نحو از آنها بهتر بدانیم.-->

OSM چگونه کار میکند
--------------
بیایید در مورد اینکه OpenStreetMap چگونه کار می‌کند بیشتر دقت کنیم. هزاران کاربر در سراسر جهان به طور مداوم به نقشه مواردی را اضافه و یا آنرا ویرایش می‌کنند، اما در پشت صحنه چه می‌گذرد؟  

هنگامی که شما یا هر کاربر دیگری با استفاده از نرم افزار ویرایش مانند JOSM یا iD در نقشه تغییراتی می‌دهد، این نرم افزار با یک سرور OpenStreetMap مرکزی ارتباط برقرار کرده و این تغییرات را به اطلاع میرساند. آن سرور یک پایگاه داده عظیم است که شامل تمام اطلاعات مکانی و ویژگی‌های مربوط به هر خصیصه جغرافیایی کل OpenStreetMap است.  

از آنجا که OSM رایگان و آزاد است، هرکسی این امکان را دارد که تمام داده‌های این پایگاه داده را دانلود کند. با این حال، به دلیل حجم بسیار عظیم این داده‌ها (*داده‌ها حتی با وجود فشرده شدن حجمی بیش از ۳۰ گیگابایت دارند*) تقریباْ کار کردن با تمامی داده در یک لحظه غیر ممکن است.  

به دلیل این محدودیت، روشهای مختلفی برای **صدور** و **استخراج** داده‌هایی که در این قسمت پوشش داده می‌شوند وجود دارد. صدور  (export) به معنی تبدیل داده‌های OpenStreetMap از فرمت بومی آن به فرمت مناسب برای شما است. این حالت با **استخراج** (extract) که به معنی گرفتن داده منطقه مورد نظرتان است کمی تفاوت دارد. این ممکن است به معنای بیرون کشیدن ویژگی‌های خاصی باشد که شما از یک منطقه مورد نظر می‌خواهید. این اصطلاحات اغلب به جای یکدیگر استفاده می‌شوند. در بخش داده OSM در این مورد بیشتر آموزش خواهیم دید.  

استفاده از دادههای زمینی (ژئودیتا) 
--------------
اگر شما یک کاربر باتجربه GIS نیستید، مهم است که تفاوت بین نرم‌افزار ویرایش OSM مانند JOSM و نرم افزار GIS مانند Quantum GIS و ArcGIS را درک کنید.  

ویرایشگرهایی مانند iD یا JOSM یک عملکرد مرکزی دارند که آنرا بسیار خوب انجام میدهند و آن آسان کردن ویرایش OpenStreetMap برای کاربران است. اما نرم‌افزاری نیستند که برای تجزیه و تحلیل یا پرس‌وجوی داده‌ها بکار روند.
این عملکرد بهتر است به برنامه‌های دیگر منتقل شود. نرم‌افزارهای GIS، مانند برنامه منبع آزاد و رایگان (Quantum GIS (QGIS)](http://www.qgis.org] به کاربران اجازه طراحی نقشه‌های زیبا، پرس‌وجوی در داده و تجزیه و تحلیل آنها و سایر موارد دیگر از این قبیل را می‌دهند. همچنین از نرم‌افزار GIS می‌توان برای ویرایش داده‌های زمینی هم استفاده نمود، اما باز هم ویرایش OpenStreetMap با ویرایشگرهای اختصاصی OSM آسانتر است.  

در فصل بعدی، نگاه دقیقتری به قالب (format) فایلهایی که با OpenStreetMap و به طور کلی داده‌های جغرافیایی مرتبط هستند، خواهیم داشت. سپس روشهای مختلفی که برای دسترسی و دستکاری داده‌های OSM بکار میروند و آنها به انواع فایلهای مختلف تبدیل می‌کنند، بررسی می‌کنیم.  


گرفتن دادهها
-----------------

خب اینکار فوق‌العاده است، اما چگونه داده‌ها را که می‌خواهید اخذ کنید؟  

در این فصل، مروری بر روشهای مختلف صادرکردن داده‌های OSM خواهیم داشت. ما به اصول پایبندیم، اما به خاطر داشته باشید که برای استفاده موثر از داده‌ها، ممکن است نیاز به نرم‌افزار GIS،
مانند برنامه رایگان Quantum GIS داشته باشید.  

قبل از شروع، بیایید به برخی اصطلاحات بپردازیم. اول، **صدور** به معنی تبدیل داده‌های OpenStreetMap از فرمت XML بومی آن به یک فرمت مناسب برای شما است. این کمی متفاوت از **استخراج** داده است، که به معنی بریدن داده منطقه مورد نظرتان است. این ممکن است به معنای بیرون کشیدن ویژگی‌های خاصی باشد که شما از یک منطقه مورد نظر می‌خواهید. ما غالباْ از این اصطلاحات در این فصل استفاده می‌کنیم، بنابراین فهم تفاوت آنها با ههم مهم است.  

OSM API
------------
فرآیند ویرایش OSM به واسطه آنچه که به عنوان یک رابط کاربری (API) شناخته میشود که اجازه می‌دهد نرم‌افزار ویرایش با سرور مرکزی ارتباط برقرار کند، عمل می‌کند. به عنوان مثال، زمانی که از JOSM استفاده می‌کنید و منطقه‌ای را که می‌خواهید نقشه آن را انتخاب میکنید، یک تماس API به سرور ارسال می‌شود و تمام اطلاعات موجود در منطقه‌ انتخاب شده درخواست می‌گردد.  

در حقیقت، هنگامی که داده را در JOSM بارگیری (دانلود) می‌کنید، شما داده‌های یک منطقه خاص از جهان را **استخراج** کرده‌اید. سپس داده‌ها به فرمت **osm.** که بعداْ  در JOSM قابل ویرایش هستند، ارسال می‌شوند. اگر داده‌ها را در JOSM بارگیری کنید و سپس آن را ذخیره کنید، خواهید دید که نوع فایل **osm.** است. در مورد این موضوع در فصل بعدی صحبت خواهیم کرد.  
