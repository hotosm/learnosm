---
layout: doc-rtl
title: OruxMaps
permalink: /fa/mobile-mapping/oruxmaps/
lang: fa
category: mobile-mapping
---

OruxMaps
===============

> در تاریخ ۱۳۹۵/۰۵/۱۴ بازبینی شده است و گرچه کمی قدیمی است اما هنوز به درد بخور است و حاوی لینک به راهنمای خود نرم‌افزار در سایتش میباشد.

در این بخش، یاد خواهیم گرفت که چگونه OruxMaps را راه‌اندازی کنیم، چگونه نقاط بین‌راهی را ایجاد کنیم، یک tracklog را چگونه ببینیم و چگونه یک tracklog را برای استفاده در JOSM آماده کنیم.  

نصب OruxMaps
------------------

برنامه را از فروشگاه Google Play با جستجوی **OruxMaps** نصب کنید، OruxMaps باید در میان نتایج بالایی فهرست شده باشد.  

![Search OruxMaps in Play Store][]

بر روی دکمه **Install** کلیک کنید و دکمه Accept را بعد از ظاهر شدن مجوزهای برنامه بزنید.  

![Install OruxMaps][]

تبریک می گویم! شما   اکنون OruxMaps را در دستگاه خود نصب کرده اید!  

استفاده از OruxMaps
--------------------

اولین بار که برنامه را اجرا می‌کنید، یک اعلان مانند این را خواهید دید:  

![Running OruxMaps for the first time][]

در OruxMaps، می‌توانید انتخاب کنید که آیا می‌خواهید از نقشه‌های آنلاین یا نقشه‌های آفلاین استفاده کنید. بهتر است از نقشه‌های آفلاین استفاده کنید زیرا حتی بدون اتصال به اینترنت می‌توانید از آن استفاده کنید. OruxMaps دو منبع برای دانلود نقشه‌های آفلاین را پیشنهاد می‌کند. اگر قبلاً برای خود نقشه آفلاین تهیه کرده‌اید، می توانید در اینجا نیز قرار دهید! شاید در شروع کمی گیج کننده باشد زیرا دکمه‌های زیادی وجود دارد. اما نگران نباشید، توضیح هر دکمه را در زیر می‌بینید:  

![Interface overview][]

منبع: [OruxMaps Manual English Version](http://www.google.com/url?q=http%3A%2F%2Fwww.oruxmaps.com%2Foruxmapsmanual_en.pdf&sa=D&sntz=1&usg=AFQjCNFY7Tk-Gzz9NFKy9WOsnfnn8x3Kwg)  
این کتابچه راهنمای کاربر ممکن است از راهنمای کنونی ما به روزتر باشد و همچنین به زبانهای دیگر نیز موجود باشد.  

می‌توانید نقشه پس زمینه خود را در قسمت **Maps \> Switch Maps** تغییر دهید. پس از آن می‌توانید گزینه خود را انتخاب کنید - از **نقشه‌های آنلاین** یا 
**نقشه آفلاین** استفاده کنید. OruxMaps منابع بسیاری از نقشه‌های آنلاین را فراهم می کند که می‌توانید آنها را انتخاب کنید البته به علت استفاده از داده دستگاه برای شما هزینه دارد. اگر می‌خواهید بدانید کجا می‌توانید نقشه آفلاین خود را قرار دهید، می توانید به **Setting \>Maps** بروید. در گزینه پوشه نقشه می‌توانید ببینید OruxMaps 
که نقشه‌های آفلاین کجا قرار داده می‌شوند. پیش فرض آن پوشه **OruxMaps/Mapfiles** در حافظه داخلی شما است.  

![Offline maps storage settings][]

شروع ثبت مسیر
--------------

قبل از اینکه شروع به ردیابی کنید، اجازه دهید بعضی از تنظیمات قسمت track/routes را بررسی کنیم. تنظیمات اول **Auto GPX Creation** است. اگر این تنظیم را فعال کنید، OruxMap به شما در ایجاد فایل gpx. بلافاصله بعد از تمام شدن مسیر قبلی (با استفاده از قابلیت توقف ثبت مسیر) کمک خواهد کرد. بنابراین، پس از اتمام یک مسیر، میتوانید به **OruxMaps/Tracklogs** در حافظه داخلی خود بروید تا فایل های gpx. خود را بدون نیاز به خروجی گرفتن از طریق track/routes management به دست آورید. تنظیم دوم **Ask Track Name** است. بسیار مفید است قبل از اینکه شما شروع به ردیابی کنید، نام مسیر خود را تعریف کنید تا دقیقاً نام مسیرتان را بدانید.  

![Tracklog settings][]

برای شروع ردیابی، fبه خاطر داشته باشید که باید GPS دستگاه خود را روشن کنید. عملکردهای OruxMaps مانند **شروع GPS** و **شروع ثبت** (Start Rec) بدون فعال بودن GPS دستگاه کار نمی‌کنند. اگر GPS غیرفعال باشد، OruxMaps پیامی را نشان می‌دهد و پس از آن به طور مستقیم به **تنظیم موقعیت** (Location Setting) دستگاه هدایت می‌شوید. بعد از روشن شدن قابلیت موقعیت مکانی، می‌توانید موقعیت مکانی خود را با استفاده از **شروع GPS** در پانل سمت راست ببینید (1). پس از اینکه موقعیت مکانی به دست آمد، میتوانید با استفاده از **Start Rec** در پانل سمت راست، شروع به ضبط مسیر کنید (2).  

![Start track recording][]

برای توقف ضبط، فقط باید همان دکمه (2) را در پانل سمت راست مجدداً بزنید. پس از توقف ردیابی OruxMap سابقه مسیر را در یک پایگاه داده داخلی ذخیره خواهد کرد. می‌توانید با دسترسی به پانل **Routes** در صفحه بالای به آنها دسترسی پیدا کنید، **مدیریت** (Manage) را انتخاب کنید. تمام سوابق مسیرها را پیدا خواهید کرد و سپس مسیری را که میخواهید ببینید انتخاب کرده و **بارگزاری مسیر** (Load the Track) (1) را انتخاب کنید. اگر از ویژگی ایجاد خودکار GPX استفاده نکرده‌اید، می‌توانید از آن در فرمت‌های مختلف (GPX، KML، KMZ) خروجی بگیرید، مسیر را انتخاب کرده و **صدور به صورت** (Export as) (2) را بزنید.  

![Managing tracklogs][]

اگر قبلاً حساب کاربری OpenStreetMap داشته باشید با استفاده از OruxMaps می‌توانید مسیر خود را مستقیماً بارگزاری (آپلود) کنید. قبل از اینکه سوابق مسیرتان را آپلود کنید، باید نام کاربری و رمز عبور خود را با رفتن به **Setting \> Integration \> OpenStreetMap** و وارد کردن نام کاربری و رمز عبور در این قسمت در OruxMaps ذخیره کنید. می‌توانید سوابق مسیر خود را با استفاده از **آپلود** (3) (Upload to) در قسمت track/routes management آپلود کنید.  

چند پنجره نشان داده می‌شوند که باید ابتدا **OpenStreetMaps** را انتخاب کنید   (1) و پس از آن **نوع Tracklog** و (2) **شرح** (3) و همچنین **تگ** (4) را وارد کنید. پس از وارد کردن همه اطلاعات، **آپلود GPX** را بزنید (5). پیامی ظاهر می‌شود و سپس می‌توانید مستقیماً مسیرهای ضبط شده خود را با انتخاب **OK** در وبسایت OpenStreetMap مشاهده کنید (6).  

![Uploading tracks to OpenStreetMap][]

اضافه کردن نقطه میانی مسیر
---------------------

![Creating a waypoint][]

اگر می‌خواهید نقاط بین‌راهی اضافه کنید، باید در بالای صفحه نماد **Waypoint**  را (1)  و سپس  (2)   **Create** انتخاب کنید. این شما را به صفحه ایجاد نقطه بین‌راهی میبرد که در آنجا نام آنرا وارد کنید. می‌توانید اطلاعات بیشتری مانند توضیحی برای این نقطه بین‌راهی و یا با بررسی چک‌لیست مختصات ،مختصات آن را اضافه کنید.  Accept را برای ذخیره کردن نقطه بین‌راهی بزنید.  

![Waypoint creation settings][]

اگر می‌خواهید همه نقاط بین‌راهی خود را ببینید، می‌توانید به **Waypoint \>Manage** بروید. از این صفحه می‌توانید خصوصیات آنرا تغییر دهید، یا آنرا پاک کنید و یا از آن به فرمت دیگری خروجی بگیرید. برای دیدن همه نقاط بین‌راهی در **map**، نقاط بین‌راهی را انتخاب کنید و به نشان دادن در نقشه  (1) بروید و اگر بخواهید از آن خروجی بگیرید، (2)  **Export** را بزنید. همه نقاط بین‌راهی شما در حافظه داخلی ذخیره می‌شوند (به طور پیش فرض در **oruxmaps/geocaches** ذخیره میشوند).  

![Managing save waypoints][]

خلاصه
-----------

تبریک می‌گوییم! حالا می‌دانید چگونه از OruxMaps برای بررسی میدانی استفاده کنید. اینکار شاید در اوایل کمی سخت باشد، اما با استفاده ممتد از آن، با این برنامه آشنا خواهید شد.  

[Search OruxMaps in Play Store]: /images/mobile-mapping/oruxmaps_image00.png
[Install OruxMaps]: /images/mobile-mapping/oruxmaps_image03.png
[Running OruxMaps for the first time]: /images/mobile-mapping/oruxmaps_image01.png
[Interface overview]: /images/mobile-mapping/oruxmaps_image09.png
[Offline maps storage settings]: /images/mobile-mapping/oruxmaps_image06.png
[Tracklog settings]: /images/mobile-mapping/oruxmaps_image11.png
[Start track recording]: /images/mobile-mapping/oruxmaps_image02.png
[Managing tracklogs]: /images/mobile-mapping/oruxmaps_image10.png
[Uploading tracks to OpenStreetMap]: /images/mobile-mapping/oruxmaps_image05.png
[Creating a waypoint]: /images/mobile-mapping/oruxmaps_image07.png
[Waypoint creation settings]: /images/mobile-mapping/oruxmaps_image08.png
[Managing save waypoints]: /images/mobile-mapping/oruxmaps_image04.png