---
layout: doc
title: Обхідні листки
permalink: /uk/beginner/field-papers/
lang: uk
category: beginner
---

Досліджуємо місцевість за допомогою Обхідних листків (Field Papers)
===================================================================

В цьому розділі ми дізнаємось, як записувати координати місць без
використання GPS. Ми будемо використовувати сервіс [Field Papers (Обхідні листки)](http://fieldpapers.org/), який дозволяє надрукувати мапу потрібної
місцевості, щоб робити на ній помітки, відмічати точки, додавати примітки,
а потім завантажити дані з паперу в JOSM, де ви зможете перенести
результати досліджень в OpenStreetMap. Ви також можете переглянути це 8-ми
хвилинне [навчальне відео про Field Papers](http://www.youtube.com/watch?v=A_HGkBXZ69g&feature=youtu.be), про те
як створити атлас та потім заватажити результати роботи.

Огляд можливостей Field Papers
------------------------------

Перед тим, як ми перейдемо до докладного вивчення Обхідних листків, давайте
поглянемо як все працює:

1. Знайдіть місцевість, яку ви збираєтесь замапити на веб-сайті Field
Papers. Надрукуйте мапу цього місця. Ви можете обирати, чи друкувати мапу з
OpenStreetMap, чи з супутниковими знімками, в якості фону, якщо вони, звісно,
наявні.
![FieldPapers homepage][]

2. Використовуйте надруковану мапу для проведення польових досліджень.
Додавайте об’єкти, малюючи їх на мапі. Кресліть дороги, будинки й так далі.
Додавайте нотатки про кожну локацію безпосередньо на мапу, або додавайте на
мапу номери записів з вашого записника, в якому ви можете записувати більш
докладні відомості про кожний об’єкт.
![Example fieldpaper print][]

3. Відскануйте результат ваших досліджень. Якщо у вас немає сканера, ви
можете сфотографувати кожний аркуш, якщо ваша камера дозволяє робити знімки
потрібної якості. Завантажте ці зображення на веб-сайт Field Papers.

4. В JOSM встановіть втулок Field Papers. Використовуйте нанесені вами
на паперову мапу об’єкти, для їх перенесення в цифровому вигляді до OpenStreetMap.
![Fieldpaper scan as a JOSM background][]

Як працює Field Papers?
-----------------------

Якщо ви будете слідувати порадам, наведеним вище, ви зберете точні
географічні координати місцевості використовуючи тільки папір з олівцем. Як
таке можливе?

![QR code][]

Після того, як ви роздрукуєте Обхідні листки (Field Paper), ви побачите знизу
на аркушах квадратний штрих-код. Він дозволяє Field Papers визначати точне місце
знаходження місцевості на мапі, яку ви досліджували. Пізніше, після того, як
ви завантажите Обхідні листки в JOSM, всі об’єкти, які ви відмітили, будуть
показані на своїх місцях. Це майже, як використовувати GPS для збирання
точних координат, але все що вам потрібне – аркуш паперу та олівець!

Тепер давайте дізнаємось, як підготувати та використовувати Обхідні листки
(Field Papers).

Підготовка та друк
------------------

-   Відкрийте ваш веб-оглядач. В адресному рядку вгорі вікна введить наступний
    текст та натисніть Enter:
    [fieldpapers.org](http://fieldpapers.org)
-   Веб-сайт повинен виглядати наступним чином:

![FieldPapers homepage][]


-   Натисніть **Make yourself an Atlas** (**Створити свій Атлас**), щоб обрати місцевість, яку вам треба надрукувати.

![Create a new atlas][]

-   Вас буде перенаправлено на наступну сторінку:

![Atlas location][]

-   Введіть назву потрібної вам місцевості в поле для пошуку. Після чого
    натисніть "Start there" (Розпочати звідси).

-   На мапі, яку ви побачите, буде показана ділянка, яку ви, можливо,
    забажаєте надрукувати на папері. Ви можете пересувати мапу так само, як й
    на сайті OpenStreetMap, за допомогою лівої кнопки миші перетягуйте мапу,
    коліщатком збільшуйте та зменшуйте масштаб. Натискання на кнопки (+) та (-)
    в верхньому куті ліворуч також дозволяє змінювати масштаб.

![Zoom in and out][]

-   Відразу над мапою присутні додаткові функції. Перша, дозволяє обрати
    орієнтацію аркушів паперу для друку Обхідних листків (Field Paper). Ви
    можете обрати портретну чи ландшафтну орієнтацію паперу.

![Choose map orientation][]

-   Наступна — дозволяє вибрати, який фон використовувати для ваших Обхідних
    листків. Ви можете обрати різні варіанти того, як виглядатиме мапа. Зараз
    давайте оберемо	**Black and White** (**Чорно-біла**).

![Choose map tile - black & white][]

-   Вам доведеться переконатись, що у вікні показується саме та місцевість, яка
    потрібна вам для мапінгу. Ви можете використовувати елементи керування на
    мапі для зміни розміру сторінок Обхідних листків (Field Paper), або для
    збільшення чи зменшення їх кількості. Перевірте, що кожен аркуш покриває
    невелику ділянку, бо, в іншому разі, вони не будуть мати користі, під час
    проведення досліджень. Якщо ви припустилися помилки, не переймайтесь, ви
    можете створювати стільки паперових варіантів мапи, скльки вам треба.
-   А тепер спробуємо надрукувати мапу! Якщо ви знайшли ділянку, що вас
    зацікавила та встановили потрібні параметри — все готове. Натисніть на
    кнопку "Next" (Далі), поруч зі списком, що розгортається.

![labelnext][]

-	  Додайте назву вашій паперовій мапі. Якщо треба, ви можете задати текст,
    який з’явиться на кожній роздруковані сторінці.

![Provide a name][]

-	  Далі вам потрібно обрати макет. Вам доступні три варіанти. Якщо треба, до мапи можна додати сітку UTM. В більшості випадків, вам достатньо обрати "Maps Only" (Тільки мапа), що є типовим вибором.

![Layout][]

-   Клацніть "Finished!" (Завершити!)
-   Ви побачите, що створення вашої мапи для друку розпочалось. Після
    завершення, ваші Обхідні листки будуть на цій сторінці. Зазвичай підготовка
    мапи для друку займає кілька хвилин, в залежності від того, як багато
    сторінок ви створюєте.

![Preparing your atlas][]

-   Коли мапа буде готова для друку, клацніть "Download map PDF for print"
    (Завантажте PDF-файл з мапою для друку). Завантаження Обхідних листків
    повине розпочатись.

![Download the pdf][]

-   Після завершення завантаження, відкрийте файл PDF. Під’єднайтесь до
    принтера та надрукуйте ваш атлас. Якщо все пройшло так як треба, ви
    отримаєте роздруковану на папері мапу.

Мапінг з використанням Обхідних листків (Field Papers)
-----------------------------------------------------

-   Вийдіть з вашими Обхідними листками на вулицю, використовуйте їх як
    путівник, для планування маршруту та ідентифікації місць відсутніх на мапі.
-   Позначайте дороги лініями, будинки — полігонами, й так далі. Робіть нотатки
    про кожне місце безпосередньо на мапі, або позначайте об’єкти номерами
    нотаток з записника, в якому ви можете робити більш докладні записи про
    кожен об’єкт.
-   Якщо ви зробили все, що заплановано та задоволені результатом досліджень,
    ви можете додати об’єкти в електронному вигляді до OpenStreetMap.

Сканування та завантаження
--------------------------

-   Обхідні листки (Field Papers) дуже корисні для мапінгу з використанням лише
    паперу та олівця, але це не 100% магія. Нам все ще треба додати нашу
    паперову мапу в JOSM, щоб перетворити зібрану інформацію в цифровий вигляд
    та зберегти її в OpenStreetMap.
-   Спершу вам потрібно відсканувати ваші Обхідні листки (Field Papers). Для
    цього вам потрібно мати під’єднаний до вашого комп’ютер сканер,
    відсканувати паперову мапу та зберегти результат у вигляді графічного
    файлу. Якщо у вас немає сканера, ви можете сфотографувати листки вашої мапи,
    але вам треба бути дуже вправними, щоб зробити дійсно якісний знімок.
    Переконайтесь, що аркуш рівний і знаходиться прямо перед камерою. Також
    треба не забути про штрих-код на папері, бо без нього Field Papers не
    працює. Ось приклад, як виглядає сканований/сфотографований аркуш мапи:

![FP screenshot][]

-   Після того, як Обхідні листки (Field Paper) відскановані та збережені на комп’ютері, відкрийте ваш веб-оглядач і перейдіть на [fieldpapers.org](http://fieldpapers.org/), як ви робили це раніше.
-   Клацніть  на вкладку "Upload" (Надіслати).

![Upload][]

-   Натисніть "Choose File" (Вибрати файл) та перейдіть до місця, де
    зберігаються ваші скановані/сфотографовані Обхідні листки (Field Papers).

![uploadfp][]

-   Натисніть "Upload" (Надіслати)
-   Для цього знадобиться деякий час, в залежності від швидкості вашого інтернет-з’єднання. Як тільки завантаження файлів закінчиться, ви побачите щось схоже на:

![Upload 2][]

Встановлення втулка Field Papers
-------------------------------
-   Перед тим, як відкрити Обхідні листки (Field Paper) в JOSM, нам треба
    встановити втулок Field Papers в JOSM.

>   Втулки запроваджують в JOSM додаткові функції. Втулок Field Papers дозволяє
>   завантажувати скановані аркуші Обхідних листків в якості фону, так само як
>   ми використовуємо для цього супутникові знімки.

<!-- link to josm plugins section here -->

-   Відкрийте JOSM і скористайтесь меню Правити (Edit) -> Налаштування…
    (Preferences…).
-   Натисніть на вкладку Втулки (Plugins).
-   Знайдіть втулок Field Papers та позначте його прапорцем. Натисніть Так (OK).

![FieldPapers JOSM plugin][]

-   Перезапустіть JOSM.

Робота в JOSM
--------------

-   Тепер ви можете завантажити ваші Обхідні листки (Field Paper) в JOSM та
    використовувати їх для додавання зібранної на місцевості інформації до
    OpenStreetMap. Поверніться на сайт Field Papers, увівши в адресний рядок
    вашого оглядача [fieldpapers.org](http://fieldpapers.org/), так само як ви
    це робили раніше.
-   Натисніть на вкладку "Watch" (Перегляд), а потім — "Snapshots" (Знімки).
-   Знайдіть ваші Обхідні листки в переліку та натисніть на них. Ви повинні
    побачити щось таке:

![Scanned paper][]

-   Для завантаження аркушів в JOSM, потрібно скопіювати ідентифікатор аркуша
    Обхідного листка (Field Papers), який був відсканований. В адресному рядку
    вгорі вашого веб-оглядача, виділіть текст та натисніть CTRL+C, щоб
    скопіювати посилання. Посилання повине виглядати наступним чином:
    [http://fieldpapers.org/snapshot.php?id=zqw8m33x#16/14.6582/121.1098](http://fieldpapers.org/snapshot.php?id=zqw8m33x#16/14.6582/121.1098)

![Fieldpaper ID][]

-   В основному меню JOSM, натисніть "Field Papers". Потім "Scanned Map…"

![Scanned map][]

-   Натисніть CTRL+V, щоб вставити текст посилання з сайту Field Papers.

![Snapshot][]

-   Натисніть Так (OK).
-   Якщо все добре, ви побачите ваші Обхідні листки (Field Paper) в JOSM. В
    наступному розділі ви дізнаєтесь, як додавати замаплені вами місця в
    OpenStreetMap.

![Fieldpaper scan as a JOSM background][]

Також, ви можете використовувати відскановані Обхідні листки (Field Papers) в інших (онлайнових) редакторах OSM, таких як iD чи Potlatch2, для цього перейдіть за посиланнями "Edit in iD" або "Edit in Potlatch" зі сторінки сканованих Обхідних листків на сайті Field Papers.

![Edit in iD or P2][]

![Snapshot layer in iD][]

Ще раз!
-------

-   Після того, як ви додали свої зміни в OSM, вони будуть збережені на мапі.
    Тому наступного разу, коли ви забажаєте поліпшити мапу, ви можете
    роздрукувати собі нові Обхідні листки (Field Papers), які вже будуть
    містити ваші зміни. Отже, якщо цей процес буде повторюватися і чим більше
    ви будете мапити, тим краще ставатиме мапа!

Підсумки
--------

Вітаємо! З цього розділу ви дізнались, як використовувати Обхідні листки (Field
Papers) і як все це працює. Ви навчились, як друкувати, мапити, та сканувати
Обхідні листки (Field Paper), а також як їх використовувати для покращення мапи
OpenStreetMap.

Рухаємось далі
--------------

Перейдіть за наступними посиланнями, щоб дізнатись про:

*  [Використання GPS](/uk/beginner/using-gps/)  
*  [Обробку зібраних даних](/uk/beginner/editing-with-josm/)

[FieldPapers homepage]: /images/en/beginner/06_field-papers/en_beg_06_field-papers_image00_homepage.png
[Example fieldpaper print]: /images/en/beginner/06_field-papers/en_beg_06_field-papers_image01_fieldp.png
[Fieldpaper scan as a JOSM background]: /images/en/beginner/06_field-papers/en_beg_06_field-papers_image02_fieldpaperjosm.png
[QR code]: /images/en/beginner/06_field-papers/en_beg_06_field-papers_image03_paper_qrc.png
[Create a new atlas]: /images/en/beginner/06_field-papers/en_beg_06_field-papers_image04_makeatlas.png
[Atlas location]: /images/en/beginner/06_field-papers/en_beg_06_field-papers_image05_makeyourselfanatlas.png
[Zoom in and out]: /images/en/beginner/06_field-papers/en_beg_06_field-papers_image06_zoominout.png
[Choose map orientation]: /images/en/beginner/06_field-papers/en_beg_06_field-papers_image07_choosetile.png
[Choose map tile - black & white]: /images/en/beginner/06_field-papers/en_beg_06_field-papers_image08_blackandwhite.png
[zoom]: /images/en/beginner/06_field-papers/en_beg_06_field-papers_image09_zoom.png
[labelnext]: /images/en/beginner/06_field-papers/en_beg_06_field-papers_image10_labelnext.png
[Provide a name]: /images/en/beginner/06_field-papers/en_beg_06_field-papers_image11_name.png
[Layout]: /images/en/beginner/06_field-papers/en_beg_06_field-papers_image12_layout.png
[Preparing your atlas]: /images/en/beginner/06_field-papers/en_beg_06_field-papers_image13_preparingyouratlas.png
[Download the pdf]: /images/en/beginner/06_field-papers/en_beg_06_field-papers_image14_downloadpdf.png
[FP screenshot]: /images/en/beginner/06_field-papers/en_beg_06_field-papers_image15_scrnsht.png
[Upload]: /images/en/beginner/06_field-papers/en_beg_06_field-papers_image16_upload.png
[uploadfp]: /images/en/beginner/06_field-papers/en_beg_06_field-papers_image17_uploadfp.png
[Upload 2]: /images/en/beginner/06_field-papers/en_beg_06_field-papers_image18_asd.png
[FieldPapers JOSM plugin]: /images/en/beginner/06_field-papers/en_beg_06_field-papers_image19_plugin.png
[Scanned paper]: /images/en/beginner/06_field-papers/en_beg_06_field-papers_image20_watchsnapshot.png
[Fieldpaper ID]: /images/en/beginner/06_field-papers/en_beg_06_field-papers_image21_fieldpaperid.png
[Scanned map]: /images/en/beginner/06_field-papers/en_beg_06_field-papers_image22_scannedmap.png
[Snapshot]: /images/en/beginner/06_field-papers/en_beg_06_field-papers_image23_fsnapshot.png
[Edit in iD or P2]: /images/en/beginner/06_field-papers/en_beg_06_field-papers_image24_editinidorpot.png
[Snapshot layer in iD]: /images/en/beginner/06_field-papers/en_beg_06_field-papers_image25_id.png
