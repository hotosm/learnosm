---
layout: doc
title: Вступ
permalink: /uk/beginner/introduction/
lang: uk
category: beginner
---

Вступ
=====

> This guide may be downloaded as [beginner_introduction_uk.odt](/files/beginner_introduction_uk.odt) or [beginner_introduction_uk.pdf](/files/beginner_introduction_uk.pdf)  

Інформація — потужна сила. З правильною інформацією та вірним розумінням, окремі особи та співтовариства мають гарну можливість покращити власне життя та зробити правильний вибір на майбутнє. Існує багато людей та організацій, які приймають рішення, що впливають на наше життя. Вірна інформація дозволяє неурядовим організаціям, уряду та громадянам приймати більш обґрунтовані рішення і, ми сподіваємось, робити наше життя кращім. Мапи є гарним способом поширення інформації.

![A village in Indonesia][]

Мапи є наочним відображенням нашого світу. Вони часто можуть демонструвати ідеї краще ніж слова. Що в свою чергу також може допомогти відповісти на важливі питання.  Де знаходиться найближча школа чи лікарня? Хто має мінімальний доступ до цих об’єктів? Де рівень бідності є більш проблемним? Питання схожі на ці краще за все можуть бути продемонстровані на мапі і мапа може допомогти знайти відповіді на ці питання.

У якості вправи, візьміть папір, олівець та намалюйте мапу вашого міста чи села. Які найбільш важливі речі потрібно показати на мапі? Яка інформація є найважливішою? Витратьте кілька хвилин створюючи власну мапу і, після того як ви закінчите, поміркуйте, чому інформація, яку ви додали є важливою та для кого вона буде важливою також.

![Example of a hand-drawn map][]

Якщо ваше місто таке ж, як і більшість інших, вам доведеться накреслити кілька ліній, що позначають дороги, можливо річку чи струмок. Можливо ви додасте важливі будівлі, такі як школи та установи, поля або гранці. Щоб ви не намалювали, ви, ймовірно, скористаєтесь позначками — лінією для позначення доріг, прямокутниками для будинків і так далі. Ваша мапа є зображенням того, що є на поверхні землі.

![Examples of symbols][]

Ваша мапа є інформативною. Ви можете скористатись мапою для того, щоб пояснити комусь де знаходяться різні місця, де є проблеми у вашому районі, або просто допомогти людині знайти шлях. Але можливість використання вашої мапи є обмеженою. Наявна тільки одна копія мапи і спосіб, яким ви її накреслили, має сенс лише для вас, але, можливо, ви не одні хто намалював свою власну мапу, але по-іншому. Тому що ваша мапа є лише на папері, дуже важко отримати інформацію з неї іншим. Ось чому створення мапи на комп’ютері, у такий спосіб, щоб кожний мав до неї доступ, є більш корисним.

![Mapping on Computer][]

OpenStreetMap — це інструмент для створення та розповсюдження картографічної інформації. Будь-хто може внести свій вклад в OSM і тисячі людей додають інформацію в проект кожного дня. Користувачі креслять мапи на комп’ютері, не на папері, та, як це буде видно далі у цьому керівництві, креслення мапи на комп’ютері не дуже відрізняється від креслення на папері. Ми також малюємо лінії щоб позначити дороги, поля та будь-що ще, і ми також відмічаємо школи та лікарні позначками. Важливо те, що мапа OSM зберігається в Інтернеті і будь-хто може отримати до неї доступ в будь-який час, абсолютно безкоштовно.

![Digital maps with OpenStreetMap][]

Ми сподіваємось, що OpenStreetMap стане корисною та важливою у вашій роботі. Дотримуючись цього керівництва, ви зможете швидко почати створювати електрону мапу та додавати дані в OSM.


[A village in Indonesia]: /images/beginner/village-in-indonesia.png
[Example of a hand-drawn map]: /images/beginner/hand-drawn-map.png
[Examples of symbols]: /images/beginner/examples-of-symbols.png
[Mapping on Computer]: /images/beginner/mapping-on-computer.png
[Digital maps with OpenStreetMap]: /images/beginner/digital-maps-with-osm.png
