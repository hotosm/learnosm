---
layout: doc
title: Редагування в JOSM
permalink: /uk/josm/more-about-josm/
lang: uk
category: josm
---

Редагування в JOSM
==================
В попередньому розділі ви встановили JOSM та розпочали креслити власні перші точки, лінії та фігури. Ви застосовували шаблони для того щоб додати інформацію про об’єкти. І наприкінці ви накреслили власну мапу в JOSM.

Ви достатньо попрактикувались і тепер готові розпочати редагувати дані в OpenStreetMap.

В цьому розділі ми докладно ознайомимось з інтерфейсом  JOSM, та з тим як використовувати його для створення мапи OpenStreetMap.

Цикл редагування
----------------
Редагування OpenStreetMap за допомогою JOSM схоже на редагування в iD, з яким ми познайомились раніше. Але так як JOSM є стільничним застосунком, він працює трохи інакше. Процес редагування та додавання об’єктів в OpenStreetMap за допомогою JOSM завжди буде наступним:

1. **Завантаження** поточних даних з OSM
2. **Редагування** даних з використанням супутникових знімків, GPS, Обхідних листків (Field Papers) та нотаток в якості підказок
3. **Збереження** змін в OpenStreetMap

Завантаження даних OSM
----------------------
Першим кроком в редагуванні є завантаження даних для ділянки, яку ви бажаєте покращити. Пам’ятайте, що це потрібно робити кожного разу, коли ви бажаєте змінити мапу, тому що дані часто оновлюються іншим учасниками.

-	В меню “Файл” (“File”), зверху ліворуч в JOSM, оберіть пункт “Завантажити з OSM” (“Download from OSM”). Буде відкрите вікно для завантаження. Ви також можете відкрити це вікно просто клацнувши на значок завантаження на панелі інструментів:

![JOSM Download Button][]

-  Коли буде відкрите вікно завантаження ви побачите мапу з рожевим прямокутником на ній. Якщо ви не бачите мапу, клацніть на вкладку “Мапа” (“Slippy map”).

![JOSM Download Dialog][]

-  Рожевий прямокутник показує ділянку на мапі, дані з якої будуть завантажені для редагування. Скористайтесь мишею для пересування та змінення масштабу мапи до того місця, яке вам добре відоме, наприклад, вашого міста чи району. Керування таке ж саме як і на основній мапі JOSM. За допомогою правої кнопки миші можна перетягувати мапу, а коліщатком змінювати масштаб.

>	Якщо ви працюєте на ноутбуці, іноді може бути важко збільшувати та зменшувати масштабування. Робота в JOSM відбувається значно легше, якщо ви використовуєте мишу, але сучасні ноутбуки дозволяють виконувати ці ж дії з допомогою сенсорної панелі.

-	Накресліть прямокутник, навколо місця, яке ви бажаєте завантажити. Щоб накреслити прямокутник заново, клацніть на мапі, натисніть та утримуйте ліву кнопку миші та потягніть її для створення нового прямокутника. Відпустіть кнопку миші для закінчення виділення ділянки.
-  Якщо розмір та місце виділеної ділянки вас задовольняє, натисніть на кнопку “Завантажити” (“Download”) внизу вікна. JOSM завантажить дані для виділеної ділянки з OpenStreetMap та відкриє їх в основному вікні з мапою для редагування.

### Додавання знімків
Якщо ви прочитали попередні розділи, коли ми додавали наші перші точки за допомогою редактора iD, ви пам’ятаєте, що крім даних мапи були присутні супутникові знімки, які допомагали нам визначати об’єкти на місцевості. Ці знімки надані Microsoft Bing, сервісом який люб’язно надає їх для учасників OpenStreetMap для обкреслювання об’єктів та покращення даних мапи.

-	Для додавання супутникових знімків Bing в JOSM, оберіть "Фон" ("Imagery") в основному меню JOSM,  а потім — “Bing аерофотознімки" (“Bing Sat”).

>   Якщо у вашому меню відсутній пункт “Bing аерофотознімки" (“Bing Sat”), вам потрібно активувати його в налаштуваннях JOSM. Перейдіть Правити (Edit) -> Налаштування (Preferences) та натисніть на вкладку “WMS TMS”. Можливо вам доведеться пошукати його в переліку.
>
>	![JOSM Preferences up down][]
>	![JOSM Preferences WMS TMS][]
>
>   Виберіть “Bing аерофотознімки" (“Bing Sat”). Натисніть “Активувати” (“Activate”).


### Огляд JOSM
Тепер у вас є завантажені дані OpenStreetMap, а також шар із супутниковими знімками Bing, давайте ще раз подивимося на інтерфейс JOSM.

![JOSM layout][]

Головне вікно, з яким ви вже познайомились, є вікном мапи в якому відбувається більшість дій. Тут ми будемо переглядати, змінювати та додавати дані OpenStreetMap.

Праворуч від вікна мапи знаходиться набір панелей, кожна з яких відповідає за відповідну функцію. Зазвичай, після початкового встановлення JOSM показується кілька типових панелей, таких як Шари (Layers), Теґи/Членство (Properties) та Виділення (Selection). Коли ви виділяєте точку, лінію або фігуру на мапі, вони з’являються на панелі Виділення (Selection). Інформація про об’єкт показується на панелі Теґи/Членство (Properties), а на панелі Автори (Authors) показується інформація про учасників, які останіми доклали зусиль до виділених об’єктів.

Ці панелі можуть бути відкриті або закриті натисканням кнопок в нижній частині панелі інструментів, ліворуч від вікна мапи в JOSM. Над цими кнопками знаходяться інструменти, якими ми обираємо можливі дії, що виконуються мишею. Ви вже знайомі з деяким з них: інструментом Виділення (Select tool) та інструментом Креслення (Draw tool). Під ними інструменти, що полегшують масштабування, вилучення об’єктів, креслення фігур, чи креслення паралельних ліній.


Редагування
-----------
Отже ви виконали перший крок процесу редагування даних — завантаження. Ви підготували в JOSM фоновий шар зі супутниковими знімками, по яких ми будемо креслити. Наступний крок — редагування мапи та додавання нових об’єктів.

В залежності від місцевості, яку ви оберете для редагування, у вас може бути багато чи мало внесених раніше на мапу даних. Але зверніть увагу, що це ті ж самі типи даних, з якими ми познайомились раніше — точки, лінії та фігури, які представляють місцевість в реальному житті.

-	Скористайтеся тими же прийомами, які ви вивчили, додавши кілька точок на мапу в місці, що добре вам відоме. Якщо ви побачили помилки, спробуйте виправити їх.
-	Ви не повинні бути занадто напористими в той час як ви вчитеся. Якщо ви не впевнені в чомусь краще залишити все як є.
-	Якщо вам потрібно пересунути точку, лінію або фігуру використовуйте інструмент **Виділення**. Клацніть на об’єкт та перетягніть його у потрібне місце. Цей прийом використовується для уточнення місця знаходження об’єктів.

![JOSM select tool][]

-  Використовуйте інструмент **Креслення** для креслення нових точок, ліній та фігур. Описуйте об’єкти за допомогою Заготовок (Presets) із відповідного меню, так, як ми робили це в попередньому розділі.

>	Ніколи не змінюйте мапу за межами завантажених ділянок. Ви можете побачити, що ділянка, яку ви завантажили, буде мати суцільний фон, в той час як, незавантажена ділянка буде мати діагональне штрихування.
>
>	![JOSM area downloaded][]

Збереження змін
---------------
Третій та фінальний крок, що завершує вашу роботу — надсилання зроблених вами змін до бази даних OpenStreetMap. Для того, щоб зберегти зміни потрібно під’єднатись до Інтернету.

-  Оберіть меню “Файл” (“File”), в основному меню вгорі, та натисніть “Надіслати дані на сервер” (“Upload Data”). З’явиться вікно надсилання даних. Також його можна викликати, натиснувши на кнопку надсилання даних:

![JOSM Upload Button][]

-  У вікні надсилання даних показується перелік об’єктів, які були додані, змінені або вилучені вами. В нижній частині вікна вам буде запропоновано ввести опис ваших змін. Додайте його.

![JOSM Upload Dialog][]

-  Натисніть “Надіслати зміни” (“Upload Changes”).

-	Якщо це ваш перший раз збереження змін в OpenStreetMap, вам буде запропоновано ввести ваш логін і пароль OpenStreetMap.
-	Введіть їх у наступному вікні. Якщо ви поставите прапорець, логін і пароль будуть збережені в налаштуваннях і вам не доведеться вводити їх в майбутньому знов. Натисніть “Автентифікація” (“Authenticate”).

![JOSM Authenticate][]

-	Вам треба трохи зачекати доки ваші зміни будуть надіслані, після чого можна вважати, що роботу завершено! Ви внесли зміни до мапи OpenStreetMap.

>	Під час редагування завжди перевіряйте чи ви надіслали зміни на сервер перед тим, як закрити JOSM. Навіть якщо вам треба зробити ще багато роботи, надсилайте ваші зміни, щоб потім повернутись і продовжити роботу, коли у вас з’явиться час. Ви ж не бажаєте втратити результати ваших зусиль?!

Перегляд ваших змін на мапі
---------------------------
-  Відкрийте ваш веб-оглядач і перейдіть на [http://openstreetmap.org/](http://openstreetmap.org/)
-  Перемістіть мапу до місця, до якого ви доклали зусиль.
-  Ви повинні побачити що ваші зміни з’явились на мапі! Якщо їх не видно, спробуте перезавантажити сторніку, натиснувши CTRL+R. Іноді мапа не оновлюється відповідним чином і потребує перезавантаження.
-  Що робити, якщо ви не бачите власних змін? Не хвилюйтесь — потрібно щоб пройшло кілька хвилин, щоб зміни з’явились на мапі. Також, перевірте ваші зміни в JOSM, щоб переконатись, що ви все зробили вірно. Загальне правило каже, якщо ви бачите значок на точці в JOSM, то й на мапі на сайті OpenStreetMap вони повинні також показуватись.

Підсумки
--------
Тепер, після того, як ви побачили як додавати дані в OpenStreetMap, що робити далі? Що ж, редагування даних — це добре, але тільки ним створення мап не обмежується. Звісно вам потрібно дізнатись, як в польових умовах збирати інформацію про об’єкти на місцевості.

В наступних розділах ми дізнаємось про два методи — GPS та Обхідні листки (Field Papers), які використовуються для збирання картографічної інформації. Інформацію, отриману за допомогою цих методів можна імпортувати в JOSM і використовувати під час редагування мапи.

Рухаємось далі
--------------

Перейдіть за наступними посиланнями, щоб дізнатись про:  

*  [Використання GPS](/uk/beginner/using-gps/)  
*  [Обхідні листки (Field Papers)](/uk/beginner/field-papers/)
*  [Редагування зібраних даних](/uk/beginner/editing-with-josm/)


[JOSM Download Button]: /images/en/beginner/04_more-about-josm/eng_beg_04_more-about-josm_image00_download-button.png
[JOSM Download Dialog]: /images/en/beginner/04_more-about-josm/eng_beg_04_more-about-josm_image01_download-dialog.png
[JOSM Preferences up down]: /images/en/beginner/04_more-about-josm/eng_beg_04_more-about-josm_image02_preferences-up-down.png
[JOSM Preferences WMS TMS]: /images/en/beginner/04_more-about-josm/eng_beg_04_more-about-josm_image03_preferences-wms-tms.png
[JOSM layout]: /images/en/beginner/04_more-about-josm/eng_beg_04_more-about-josm_image04_layout.png
[JOSM select tool]: /images/en/beginner/04_more-about-josm/eng_beg_04_more-about-josm_image05_select-tool.png
[JOSM area downloaded]: /images/en/beginner/04_more-about-josm/eng_beg_04_more-about-josm_image06_area-downloaded.png
[JOSM Upload Button]: /images/en/beginner/04_more-about-josm/eng_beg_04_more-about-josm_image07_upload-button.png
[JOSM Upload Dialog]: /images/en/beginner/04_more-about-josm/eng_beg_04_more-about-josm_image08_upload-dialog.png
[JOSM Authenticate]: /images/en/beginner/04_more-about-josm/eng_beg_04_more-about-josm_image09_authenticate.png
