---
layout: doc
title: Введення в JOSM
permalink: /uk/josm/start-josm/
lang: uk
category: josm
published: true
---

Введення в JOSM
===============

В цьому розділі ми дізнаємось, крок за кроком, як завантажити та встановити JOSM, Java редактор для OpenStreetMap. Ми змінимо деякі налаштування в JOSM, щоб ним було простіше користуватись. Після чого ми відкриємо тренувальну мапу для того, щоб дізнатись про основні функції редактора. Пам’ятаєте, на початку ми пропонували вам накреслити мапу вашого міста чи села? Ми завершимо цей розділ накресливши вашу мапу знову, цього разу цифрову. Після чого ви будете мати добре уявлення про те, як створювати мапу в JOSM.

Завантаження JOSM
-----------------

- Якщо у вас є JOSM на компакт-диску чи на флешці, ви можете перейти до наступного розділу — [Встановлення JOSM](#JOSM-instalation).
- Якщо у вас немає JOSM, або ж ви бажаєте скористатись найсвіжішою версією, відкрите свій веб-оглядач — це може бути  Firefox, Chrome, Opera або Internet  Explorer.
- В адресному рядку, вгорі вікна, введіть наступний текст та натисніть клавішу Вводу: [josm.openstreetmap.de](http://josm.openstreetmap.de)
- Ви також можете відшукати веб-сайт JOSM в інтернеті за пошуковим словом “JOSM”.
- Він виглядатиме приблизно так, як на малюнку:

  ![JOSM website][]

- Якщо на вашому комп’ютері встановлено Windows, натисніть “встановлювач Windows” (“Windows Installer”) для завантаження JOSM.

  ![Windows installer][]

- Якщо у вас інша операційна система, натисніть на посилання для вашої системи. Повинно розпочатись завантаження. В цьому розділі ми вважаємо, що ви використовуєте Windows, але інструкції для інших операційних систем схожі.

<a name='JOSM-instalation'></a>Встановлення JOSM
------------------------------------------------

>Ви можете зіткнутись із проблемами під час встановлення  JOSM, якщо на вашому комп’ютері на встановлено Java. Якщо у вас виникли такі проблеми, спробуйте завантажити та встановити Java. Java можна завантажити за посиланням
>  [http://www.java.com/en/download/](http://www.java.com/en/download/)

- Знайдіть файл зі встановлювачем JOSM на вашому комп’ютері. Подвійне клацання на ньому розпочне процес встановлення.
- Клацніть ‘OK’, ‘Next’, ‘I Agree’ та ‘Install’. Коли встановлення буде закінчене, клацніть на кнопку  ‘Finish’ для запуску JOSM вперше.  Потім, коли ви захочете запустити JOSM, ви можете зробити це клацнувши на кнопку Пуск у нижньому куті ліворуч на екрані вашого комп’ютера та клацнувши на рядок JOSM серед інших програм.
- Ви повинні побачити вікно із запитом на оновлення програмного забезпечення.  Вам не потрібно оновлювати JOSM, так як він тільки встановлений.  Натисніть на кнопку “Відмінити” (“Cancel”). Якщо ви більше не бажаєте бачити це вікно поставте прапорець в нижній частині вікна, перед тим як натиснути “Відмінити” (“Cancel”).
- Після запуску JOSM виглядатиме так:

  ![JOSM splash page][]

Зміна налаштувань JOSM
----------------------

Є дуже багато різноманітних параметрів, які можна налаштувати в JOSM. Одним з них є налаштування мови інтерфейсу, можливо у вас виникне потребе її змінити. JOSM перекладено багатьма мовами і у вас є можливість обрати потрібну вам мову.

- Для зміни налаштувань клацніть в меню “Правка” (“Edit”) та оберіть пункт “Налаштування” (“Preferences”).

  ![Preferences window][]

- Ліворуч, натисніть на вкладку із зображенням малярного  пензля та фарбою.
- Вгорі вікна натисніть владку “Зовнішній вигляд” (“Look and Feel”).
- Оберіть вашу мову у списку, що розгортається, поруч зі словом “Мова” (“Language”).

  ![Look and feel][]

- Натисніть Так (OK).
- Вам потрібно перезапустити JOSM щоб ваші налаштування вступили в дію. В меню “Файл” (“File”) в горі ліворуч, оберіть пункт “Перезапустити” (“Restart”), ближче до нижньою частини меню.

Вивчення основ креслення в JOSM
-------------------------------

- А тепер давайте відкриємо зразковий файл OSM, на якому ми будемо вивчати основні способи креслення мап в JOSM. Зауважте, що ця мапа несправжня, і тому що вона не є мапою реального місця, ми не будемо зберігати її в OpenStreetMap.
- Завантажте файл: [sample.osm](/files/sample.osm)
- Тепер відкриємо цей зразковий файл в JOSM. Клацніть на кнопку “Відкрити” (“Open”) вгорі ліворуч.

  ![Open file][]

- Знайдіть файл **sample.osm**. Можливо він буде у вашій теці    Завантаження (Downloads), якщо звісно, ви не зберегли його десь в іншому місці. Клацніть на нього, а потім на кнопку “Відкрити” (“Open”).
- Ви повинні побачити зразкову мапу, схожу на цю:

  ![Sample file][]

### Основні операції

- Для пересування мапи ліворуч або праворуч, вгору та вниз натисніть праву клавішу миші та потягніть мишею в потрібному напрямку.
- Є кілька способів зміни масштабу мапи. Якщо ви використовуєте мишу, ви можете крутити коліщатко для збільшення чи зменшення масштабу. Якщо у вас ноутбук і немає миші, ви можете змінювати масштаб за допомогою масштабної лінійки у верхньому лівому куті вікна з мапою. Потягніть бігунок ліворуч або праворуч використовуючи ліву кнопку та сенсорну панель вашого ноутбука.

  ![Scale bar][]

- Погляньте на зразкову мапу. На ній присутні об’єкти кількох типів. Тут є річка, ліс, кілька будинків, дороги та кілька магазинів. Для того, щоб виділити об’єкт, клацніть по ньому лівою клавішею миші.

### Точки, Лінії та Фігури (Полігони)

- Клацаючи на різні об’єкти на зразковій мапі, зверніть увагу що на ній присутні три різних типи об’єктів. Це точки, лінії та фігури.
- Точки є поодинокими об’єктами, показані значками. На цій мапі є дві точки — магазин взуття та супермаркет. Магазин взуття показаний значком із черевиком, а супермаркет значком із візком.
- Тут також є кілька різних ліній, що позначають дороги. Якщо ви придивитесь, то побачите, що лінії теж мають точки. Ці точки не мають ніяких значків чи іншої інформації пов’язаної з ними, але вони дозволяють визначити як розташована лінія.
- І на останок, тут є кілька фігур (полігонів), що представляють різні місця — ліс, річку, парк та будівлі. Полігони в основному представляють території, такі як поля чи будівлі. Полігон теж є лінією, але ця лінія є замкненою — тобто початок і кінець її збігаються в одній точці.

> Дуже просто уявляти мапу, що складається з об’єктів трьох основних типів – точок, ліній та фігур. В OpenStreetMap використовується власна термінологія, з якою ви ознайомитесь в процесі. В OSM точки називаються **node**, лінії — **way**. Фігури називаються **closed way** (замкнені лінії), тому що це звичайна лінію, але у якою початок та кінець збігаються в одній точці.

- Ви можете звернути увагу, що коли ви виділяєте об’єкти, праворуч від мапи у вікні «Параметри» з’являється перелік параметрів. Ці параметри також відомі як теґи. Теґи є інформацією, пов’язаною з точкою, лінією або фігурою, які описують чим є об’єкт. Ми дізнаємось більш докладно про теґи в наступних розділах. Зараз вам потрібно запам’ятати, що ця інформація допомагає описати, чи є ваш об’єкт лісом, річкою, або ж будівлею, чи чимось іншим.
- Згадайте про креслення мапи вручну і як ви наносили точки, лінії та фігури. Які місця краще позначати точкам? Які лініями? А які фігурами?

### Змінення об’єктів

- Виділіть ліс, який знаходиться ліворуч на мапі. Переконайтесь, що ви клацнули на лінію, якою окреслено ліс, а не на точку цієї лінії. Тепер натисніть ліву клавішу миші і потягніть за лінію. Таким чином ви можете перемістити ліс у нове місце на мапі.
- Клацніть на точку на лінії ліса. Утримуючи ліву кнопку миші потягніть її. Так можна пересунути точку. Таким чином можна змінювати форму об’єктів та переміщати точки.

### Креслення

- Зліва у вікні JOSM є стовпчик з кнопками. Більшість з цих кнопок дозволяють відкрити нові вікна праворуч на панелі діалогів та надають більше інформації про мапу. Найбільш важливі кнопки розташовані, звісно, вгорі. Ці кнопки встановлюють дії, які можна робити за допомогою вашої миші.
- Верхні чотири кнопки є найважливішими. Вони дозволяють вам виділяти об’єкти та креслити нові.
- До цього моменту ми використовували інструмент Виділення, який виглядає так:

  ![Select tool][]

- Перед тим, як креслити вам потрібно переконатись що нічого не виділено. Клацніть на пусту ділянку мапи для того щоб зняти поточне виділення.
- Клацніть на другу кнопку, інструмент Креслення.

  ![Draw tool][]

- Знайдіть пусту ділянку на мапі та зробіть на ній подвійне клацання лівою кнопкою миші. Це дозволить вам поставити одиничну точку.
- Для того, щоб накреслити лінію, клацніть лівою кнопкою миші один раз. Перемістіть курсор миші та клацніть знов. Продовжуйте до тих пір, доки вам потрібно креслити лінію. Для закінчення креслення лінію зробіть подвійне клацання в кінцевій точці лінії.
- Креслення фігур здійснюється також як і креслення ліній, тільки закінчується креслення клацанням на точці з якої ви почали лінію.

### Додавання заготовок

- Тепер ви знаєте, як ставити точки, креслити лінії та фігури, але ми все ще не визначили, що вони представляють. Ми хочемо мати можливість сказати, що на місці нашої точки заходиться магазин, школа, або ще щось, а також що наші фігури є полями, будівлями й так далі.
- Клацніть на інструмент Виділення, у панелі інструментів ліворуч.

  ![Select tool][]

- Виділіть один об’єкт, який ви накреслили за допомогою інструмента Креслення. В основному меню згори оберіть пункт “Заготовки” (“Presets”). Пройдіть за допомогою миші через підменю до типу об’єктів, який вам потрібен.
- Коли ви оберете заготовку, з’явиться вікно для вводу додаткової інформації. Вам не треба заповнювати всі поля, але вам треба внести важливу інформацію про об’єкт, таку як його назва.
- Після того, як ви закінчите введення інформації клацніть “Застосувати заготовку” (“Apply Preset”). Якщо все добре, ваша точка, лінія, чи фігура змінять свій колір або буде показаний значок. Це відбулось тому, що ви визначили чим цей об’єкт є.

Креслення вашої власної мапи
----------------------------

- Тепер спробуйте накреслити мапу, використовуючи прийоми, яким ви навчились. Ви можливо забажаєте перемалювати мапу, яку  ви створили на папері.
- Перетягніть мапу з ділянки зразкової мапи. Натисніть праву кнопку миші та перетягніть мапу у чисте місце для початку роботи над власною мапою.
- Використовуйте інструмент Креслення для створення точок, ліній та фігур. Описуйте чим є ваші об’єкти виділяючи їх та обираючи для них заготовки.
- Коли ви закінчите, ви будете мати власну мапу, схожу на зразкову мапу з файлу sample.osm.

Підсумки
--------

Чудово! Якщо все пройшло добре, ви навчились як встановити JOSM на ваш комп’ютер та як використовувати основні інструменти для креслення мап. В наступному розділі ми докладніше розглянемо процес редагування мапи OSM, використовуючи JOSM.

Рухаємось далі
--------------

Перейдіть за наступними посиланнями, щоб:  

*  [Продовжити вивчення можливостей JOSM та дізнатись більше](/uk/beginner/more-about-josm/)  
*  [Дізнатись про Віддаленну роботу, Диванний мапінг та участь у Мап-марафонах (англ)](/en/coordination/remote/)



[JOSM website]: /images/en/beginner/03_start-josm/en_beg_03_start-josm_image00_josm-website.png
[Windows installer]: /images/en/beginner/03_start-josm/en_beg_03_start-josm_image01_windows-installer.png
[JOSM splash page]: /images/en/beginner/03_start-josm/en_beg_03_start-josm_image02_josm-splash-page.png
[Preferences window]: /images/en/beginner/03_start-josm/en_beg_03_start-josm_image03_preferences-window.png
[Look and feel]: /images/en/beginner/03_start-josm/en_beg_03_start-josm_image04_look-and-feel.png
[Open file]: /images/en/beginner/03_start-josm/en_beg_03_start-josm_image05_open-file.png
[Sample file]: /images/en/beginner/03_start-josm/en_beg_03_start-josm_image06_sample-file.png
[Scale bar]: /images/en/beginner/03_start-josm/en_beg_03_start-josm_image07_scale-bar.png
[Select tool]: /images/en/beginner/03_start-josm/en_beg_03_start-josm_image08_select-tool.png
[Draw tool]: /images/en/beginner/03_start-josm/en_beg_03_start-josm_image09_draw-tool.png
