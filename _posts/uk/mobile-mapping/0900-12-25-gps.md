---
layout: doc
title: Використання GPS
permalink: /uk/mobile-mapping/using-gps/
lang: uk
category: mobile-mapping
---

Використання GPS
================
Навчання редагуванню є одною з ключових складових процесу мапінгу — а саме, як
інформація додається до поточної мапи. Але іншою, не менш важливою, складовою
є самостійне збирання інформації — тобто дослідження місцевості. Далі в цьому
посібнику, ми навчимося різним методам дослідження об’єктів на місцевості.

В цьому розділі ми ознайомимось з принципами роботи GPS, для чого він потрібен,
та як працює, навчимося як працювати з GPS-пристроєм, та як використовувати
його для створення мапи. В цьому розділі ми пояснимо, як працювати з Garmin
eTrex Vista HCx, найбільш поширеним GPS-пристроєм, який використовується для
мапінгу. Існує безліч інших пристроїв GPS, які роблять теж саме, отже, якщо ви
працюєте з іншим пристроєм — не переймайтесь — принципи не змінюються.

<!-- link here to other GPS tutorials when they are ready -->

Що таке GPS?
------------
GPS-пристрій чимось схожий на мобільний телефон, за виключенням того, що він
приймає радіосигнал не від компанії оператора мобільного зв’язку, а від
супутників, які обертаються навколо Землі. Отримуючи ці сигнали від супутників,
GPS-пристрій може вирахувати своє місце знаходження на планеті. Він записує це
місце у вигляді координат — двох довгих чисел. Одне число каже нам, як далеко
ми на Захід чи Схід від нульового меридіану — довгота. Інше — як далеко ми
знаходимось на Північ чи Південь від екватора — широта. Кожне місце на Землі має
унікальні географічні координати.

Наприклад: -8.639298 Широта, 116.311607 Довгота — місце знаходження міста
Ломбок, Індонезія.

![Google Earth software, showing coordinates of Lombok, Indonesia][]

![Garmin eTrex Vista HCx][]

Ввімкнення GPS
--------------

Перед тим, як ви увімкнете ваш GPS, вийдіть на вулицю, туди де ви матимете чисте
небо над головою. Тому що GPS визначає ваше місцеположення отримуючи сигнал від
супутників, він не буде працювати у приміщенні.

З правого боку вашого GPS, натисніть та утримуйте клавішу Power. GPS увімкнеться
та покаже вам сторінку Satellites (Супутники). Ви повинні побачити щось схоже на
малюнок знизу. Ваш GPS шукає сигнали від супутників. Коли він отримає сигнали
від трьох чи більше супутників він зможе визначити місце вашого перебування.

![GPS determined location][]

Після того, як ваше місцезнаходження буде визначене, сторінка Satellite
(Супутники) зникне і ви побачите головне меню.

![GPS main menu][]

GPS навігація
-------------

-   GPS має кілька різних екранів та меню, які дозволяють вам робити різні речі.
    Для переходу між екранами натисніть кнопку позначену “X”, відразу над
    кнопкою “power” на правому боці пристрою. Ця кнопка також дозволяє
    повернутись до попереднього екрану. Якщо ви натиснули щось помилково і
    бажаєте відмінити останню дію чи повернутись назад – натисніть кнопку “X”.
-   Натискаючи кнопку X, ви зможете переміщатись між різними екранами, які
    будуть схожими на ці:

![GPS all][]

-   Якщо ви повернетесь до сторінки  Satellites  (Супутники), ви зможете
    побачити, що ви отримуєте дані від трьох чи більше супутників. У верхньому
    лівому куті — ваші координати, широта та довгота.

<!-- This Note below should be updated for other non-Haiti people, or moved to an advanced section

> Щоб додати дані OSM у ваш GPS, завантажте остані дані з [http://labs.geofabrik.de/haiti/latest.garmin-gmapsupp.zip](http://labs.geofabrik.de/haiti/latest.garmin-gmapsupp.zip).
> Розпакуйте “latest.garmin-gmapsupp.zip” та збережіть файл “gmapsupp.img” у
> тимчасову теку. Після увімкнення та під’єднання вашого пристрою GPS до
> комп’ютера, створіть теку “Garmin” у корені вашого USB пристрою, що з’явиться
> після під’єднання вашого GPS до комп’ютера. Скопіюйте файл gmapsupp.img до
> теки “Garmin”. І на останок, перезапустіть GPS після чого мапи OSM будуть
> додані на ваш пристрій.
-->

-   Перейдіть на сторінку Map (Мапа) і ви побачите на мапі де ви знаходитесь.
    Якщо ви додасте мапи від OSM у ваш GPS, ви зможете побачити дороги та інші
    місця. Якщо ні — мапа виглядатиме як чистий аркуш. Змінюйте масштаб
    натискаючи стрілки “вгору” та “вниз” на лівому боці GPS.

Треки та дорожні точки
----------------------

Ваш GPS записує два типи інформації, що є корисною для створення мап чи
збереження координат різних місць. По-перше, він дозволяє вам зберігати ваше
положення в пам’яті GPS.  Коли ви зберігаєте положення, координати будуть
збережені з певною назвою. Наприклад: ваше перша збережена точка буде називатись
001, друга 002 й так далі.

<!-- again not sure if this note should go here -->

> Якщо точки на вашому GPS не починаються з 001 і ви бажаєте очистити раніше
> зібрані точки, перейдіть до значка “Find” (“Знайти”) в головному меню.
> Натисніть “waypoints” (“дорожні точкі”), а потім на кнопку підменю праворуч.
> Прокрутіть вниз та натисніть “Delete” (“Вилучити”) -> “all symbols” (“всі
> символи”) -> “Yes” (“Так”).  

Коли ви зберігаєте точку, ви можете записати її номер на клаптику паперу, щоб
потім згадати що це таке, додавши будь-які примітки. Збережені місця у вашому
GPS будуть називатись — waypoints (дорожні точки).

По-друге, ваш GPS може зберігати те, що називається tracks (треки). В той час,
як дорожняя точка тільки вказує на певне місце, трек зберігає набір місць по
яких ви рухаєтесь. Наприклад: до треку запишеться ваше місце знаходження кожної
секунди, чи через кожен метр, і в результаті ви отримаєте шлях, який складається
із послідовності точок в яких ви були. Треки корисні для нанесення на мапу
об’єктів, які наносяться лініями, чи фігурами, таких як дороги чи поля.

![GPS path][]

Збереження вашого місцезнаходження
----------------------------------

-   Для збереження вашого місця знаходження натискайте на кнопку “X” доки не
    дістанетесь Головного меню (Main Menu). Використовуючи джойстик зробіть
    так, щоб “Mark” (Позначити) підсвітилось на екрані. Натисніть на клавішу
    джойстику для відкриття сторінки “Save Waypoint” (Зберегти дорожню точку).

![save location 1][]

<!-- note unnecessary perhaps? add to advanced section
> If you are using multiple GPS devices it is important to ensure that all
> the devices are set to the same format.  To check this go to the “Main
> Menu” and find “Set up Menu”.  Click on “Units” and make sure the Position
> Format is set to decimal degrees (hddd.ddddd°), the Map Datum to WGS 84
> (which is a calculated standard coordinate frame, or spheroidal reference surface,
> for the Earth), and the distance speed, elevation and depth are set to meters.
-->

-   Ви можете побачити на цій сторінці інформацію про дорожню точку, яку ви
    зберігаєте. Перш за все назву. Якщо це ваша перша точку, можливо, ви
    побачите “001”. Це номер, який вам потрібно занотувати на папері поруч з
    інформацією, яку ви зібрали про об’єкт. Далі ви можете побачити час та дату
    створення точки. Нижче будуть координати та висота.
-   Використовуйте джойстик для переміщення до кнопки “OK” в нижній частині
    екрану. Натисніть джойстик для збереження точки. Переконайтесь, що записали
    номер точки поруч із зібраними даними до вашого записника.

![save location 2][]

-   Натисніть кнопку “X” для повернення до сторінки з мапою. Ви повинні тепер
    бачити вашу точку на мапі.

Увімкнення запису треків
----------------------

-   Тепер, коли ми знаємо, як зберігати точки, ми навчимось, як вмикати та
    вимикати запис треків. Коли запис треків увімкнено, ваш шлях буде
    записуватись автоматично. Візьміть собі за правило вмикати запис треків
    перед початком дослідження території та вимикати запис після його
    закінчення. Потім ви зможете подивитись на комп’ютері на свій шлях. Якщо ви
    бажаєте нанести дорогу, як вона проходить по місцевості, добре поставити
    точку на її початку та в кінці, записати у записник назву, тип та іншу
    важливу інформацію про дорогу.
-   Для увімкнення запису треків, натискайте на кнопку “X” доки не перейдете на
    сторінку Track Log (запис треків).

![turn on track][]

-   Якщо ви бажаєте очистити журнал треків від раніше зроблених записів,
    використовуйте джойстик для виділення кнопки “Clear” (Очистити) та
    натисніть на джойстик. На смужці вгорі повинно з’явитись — “0%”.
-   Для увімкнення запису треків, переміститься джойстиком до кнопки “On”
    (Ввімкнути) та натисніть на джойстик. Тепер ви зможете записати трек вашого
    шляху.
-   В пункті меню “Set up” (Налаштування), ви також можете задати проміжки часу
    чи відстань через які буде відбуватись збереження координат. Встановлення
    часових інтервалів дозволить вашому GPS-пристрою записувати ваше
    місцезнаходження через вказані проміжки часу. Якщо ваш GPS обладнаний
    карткою пам’яті, ви можете встановити інтервал в 1 секунду, що означатиме,
    що кожної секунди координати вашого пересування будуть додаватись до треку.
    Це особливо корисно, якщо потрібно провести докладне дослідження місцевості.
-   Натисніть кнопку “X”, щоб повернутись до сторінки з мапою. Під час вашого
    пересування ви побачите, як записується ваш шлях у вигляді набору точок.

Перенесення дорожніх точок та треків на комп’ютер
-------------------------------------------------
Після того, як ви закінчили дослідження місцевості з вашим GPS, ви можливо
забажаєте перенести точки та треки до комп’ютера, щоб потім відкрити їх у JOSM.

Одним із способів перенести дорожні точки й треки — використання вільного
програмного забезпечення, яке надає Garmin, що називається BaseCamp. Його можна
завантажити за [цим посиланням](http://www.garmin.com/en-US/shop/downloads/basecamp).
Однак, в цьому розділі ми будемо використовувати програму GPSBabel, яка пропонує
кілька додаткових можливостей.

### Під’єднайте GPS до комп’ютера
-   Спочатку вимкніть запис треків на вашому GPS, перейдіть на сторінку з
    треками та натисніть на клавішу “Off” (Вимкнути).
-   Під’єднайте ваш GPS до комп’ютера за допомогою кабелю. Один кінець кабелю
    підключіть до USB-порту в комп’ютері, інший — до роз’єму під гумовою заглушкою на звороті вашого GPS. Для передачі треків та точок GPS потрібно увімкнути.

### Встановлення драйверів GPS
-   Можливо, вам знадобиться встановити драйвери для GPS на ваш комп’ютер. Ви
    можете завантажити драйвери з вебсайту [Garmin](http://www8.garmin.com/support/download_details.jsp?id=591).
-   Клацніть “Download” (Завантажити), щоб отримати файл для встановлення.
    Збережіть його на вашому комп’ютері та запустіть для встановлення драйверів.
-   Якщо ви не маете можливості завантажити програмне забезпечення з сайту
    Garmin, спробуйте завантажити драйвера за [цим посиланням](/files/USBDrivers_231.exe).

>   Системи Linux (принаймні Fedora) не потребуть спеціальних драверів для
> обміну інформацією з пристроями Garmin (наприклад, eTrex Vista HCx). Просто
> переконайтесь, що ваш Garmin увімкнено та під’єднано до комп’ютера за
> допомого USB кабеля. Для того, щоб викачати зібрані дані з вашого пристрою ви
> можете скористатись GPSBabel (див інструкції далі) чи GpsPrune.

### Отримання програми GPSBabel
-   GPSBabel — програма, що дозволяє копіювати дані з GPS. Якщо у вас є
    GPSBabel на CD чи usb-пристрої, перейдіть відразу до наступного розділу.
-   Якщо у вас немає GPSbabel, відкрийте ваш веб-оглядач та перейдіть за
    посиланям [www.gpsbabel.org](http://www.gpsbabel.org)
-   Клацніть “Downloads” (Завантажити) вгорі сторінки.
-   Спустіться вниз сторінки. Якщо на вашому комп’ютері встановлено Windows,
    вам потрібно завантажити встановлювач для Windows. Оберіть
    “GPSBabel-1.5.2-Setup.exe”. Файл буде завантажено на ваш комп’ютер.

### Встановлення GPSBabel
-   Знайдіть встановлювач GPSBabel на вашому комп’ютері. Запустіть його для
    встановлення програми.
-   Натисніть “Next” (Далі).
-   Потім “I accept” (Приймаю) та “Next” (Далі)
-   Потім продовжуйте натискати “Next” (Далі), доки на закінчиться встановлення.
-   Коли встановлення закінчиться натисніть “Finish” (Закінчити) для запуску
    GPSBabel.

![GPSBabel Interface][]

### Перенесення треків та точок
-   Поставте прапорець біля слова “Device” (Пристрій) у верхній частині вікна.
-   У списку, що розгортається і позначений як “Format” (Формат), виберіть
    “Garmin serial/USB protocol”
-   Перейдіть до середньої частини вікна, позначеної як “Output”. У списку, що
    розгортається і позначений як “Format”, виберіть “GPX XML”:

![Choose GPX XML][]

-   Клацніть на кнопку “File Name” (Файл) та вкажіть назву файлу для збереження
    даних. Вона повинна якимось чином описувати дані, наприклад мати дату та
    назву місцевості. Приблизно так: _jakarta-07-07-2011_
-   Переконайтесь, що ваш GPS під’єднано до комп’ютера та увімкнено.
-   Натисніть кнопку “Apply” (Застосувати) у нижньому правому куті вікна.
-   Якщо все зроблено вірно, ви побачите смужку вздовж вікна, яка показує
    перебіг процесу перенесення даних з GPS. Коли він закінчиться, ваші точки
    та треки будуть збережені до вказаного файлу.

### Відкриття даних у JOSM

-   Тепер запустіть JOSM. Оберіть в меню “Файл” (“File”) -> “Відкрити…”
    (“Open…”).
-   Знайдіть файл створений GPSBabel. Натисніть “Відкрити…” (“Open…”).
-   Ви повинні побачити ваші точки та треки, завантажені в JOSM.

![GPS Files Open in JOSM][]

Підсумки
--------

Вітаємо! Тепер ви знаєте як використовувати GPS. Якщо вам щось незрозуміло,
попрактикуйтесь із вашим GPS розставляючи точки у потрібних вам місцях.

В цьому розділі ви навчились, як відкривати ваші точки та треки в JOSM. Пізніше
ми будемо використовувати цю інформацію для додавання нових місць до
OpenStreetMap.

Наступний розділ присвячений іншому способу дослідження місцевості та
збирання інформації — Обхідним листкам (Field Papers). Для якого вам не
потрібен GPS, лише папір та ручка!

Рухаємось далі
--------------

Перейдіть за наступними посиланнями, щоб дізнатись про:  

*  [Обхідні листки (Field Papers)](/uk/beginner/field-papers/)  
*  [Обробку зібраних даних](/uk/beginner/editing-with-josm/)  

[Google Earth software, showing coordinates of Lombok, Indonesia]: /images/mobile-mapping/google-earth-lombok.png
[Garmin eTrex Vista HCx]: /images/mobile-mapping/garmin-etrex.png
[GPS determined location]: /images/mobile-mapping/aquiring-satellites.png
[GPS main menu]: /images/mobile-mapping/gps_main.png
[GPS all]: /images/mobile-mapping/gps_all.png
[GPS path]: /images/mobile-mapping/google-earth.png
[save location 1]: /images/mobile-mapping/save-location1.png
[save location 2]: /images/mobile-mapping/save-location2.png
[turn on track]: /images/mobile-mapping/turn-on-track.png
[GPSBabel Interface]: /images/mobile-mapping/babel.png
[Choose GPX XML]: /images/mobile-mapping/xml.png
[GPS Files Open in JOSM]: /images/mobile-mapping/open-josm.png
