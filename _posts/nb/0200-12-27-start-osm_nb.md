---
layout: doc
title: OpenStreetMap.org
permalink: /nb/beginner/start-osm/
lang: nb
category: beginner
---

Kom i gang med OpenStreetMap.org
====================================

> Denne guiden kan lastes ned som [beginner_start-osm_nb.odt](/files/beginner_start-osm_nb.odt) or [beginner_start-osm_nb.pdf](/files/beginner_start-osm_nb.pdf)  
> Reviewed 2015-07-12  

I denne delen vil vi lære steg for steg hvordan man navigerer
OpenStreetMaps webside, ser på kart og lager en brukerkonto
Etter at du har opprettet ditt brukernavn og passord, vil du få mulighet
til å bidra til dine første punkter på kartet.

![website][]

Besøke OpenStreetMaps webside
-------------------------------

Før du begynner, må du forsikre deg om at datamaskinen din er tilkoblet internett.
    (Hvis du leser dette på nettet, så er du tilkoblet!)
Åpne opp din nettleser. Vanlige nettlesere er Firefox, Chrome, Opera, eller Internet Explorer.
    Hvis den allerede er åpen kan du lage en ny fane.
I adressefeltet i toppen av vinduet, legger du inn følgende og trykker Enter:
    [www.openstreetmap.org](http://www.openstreetmap.org/)
Når siden har lastet ferdig, vil du se noe som
    dette:

    ![OpenStreetMap website with some main functions listed][]

Naviger i kartet
----------------

- Det viktigste du burde se, er kartet. Beveg kartet ved å klikke
    på det med venstre musetast, hold knappen nede og
    dra musepekeren rundt. (Se illustrasjon under)

    ![Mouse navigation][]

- Hvis du har en musepeker med scrollehjul, kan du zoome inn og ut av kartet
    ved å snurre på hjulet. Hvis du ikke har scrollehjul, bruker du +
    og - knappene i det øvre høyre hjørnet av kartet. (Se figur
    under)
- For å søke etter et sted, venstreklikk i boksen "Search" på 
    venstre kant av siden (Se figur over). Skriv inn navnet til
    hjembyen din eller nabolaget og trykk Enter. Et vindu skal nå åpne seg på
    venstre side av kartet med resultatet fra ditt søk. Klikk på det
    stedet som ser ut som det du er på jakt etter. Kartet vil 
    automatisk flytte seg til stedet du har valgt.

    ![Search][]
   

Se forskjellige kartstiler
------------------------

OpenStreetMap inneholder geografisk data fra hele verden. Selv om
det er en enkeltstående database, kan dataene bli tolket og tegnet opp
på forskjellige måter. For å se dette i praksis, la oss ta en titt på forskjellige "kartstiler"
som finnes på OSMs hjemmeside.

- Klikk på Layers knappen på høyre side av kartet

    ![Layers button][]

- Klikk på de forskjellige alternative stilene for kartet. Legg merke til hvordan kartet
    endrer seg med hver enkelt. Transportkartet, for eksempel, vektlegger
    transportruter på kartet, mens sykkelkartet vektlegger sykkelruter.
    Alle dataene som kreves for å gjøre dette ligger i OSMs
    database

    ![Transport map][] 

Lag en OpenStreetMap konto
-------------------------------

- Nå som du har sett hvordan hjemmesiden ser ut, kan du
    lage en brukerkonto og et passord, og gjøre dine første bidrag
    til kartet.
- På OpenStreetMaps hjemmeside, klikk "sign up" øverst
    i høyre hjørne av siden.
- Du burde få opp en ny side som ser slik ut:

    ![Registering an OpenStreetMap account][]

- Det er fem bokser på denne sidne som du må fylle ut for å
    registrere en konto hos OSM.
- Legg inn epostadressen din i de to første boksene. Du må legge
    inn den samme epostadressen i begge boksene. Senere må du åpne
    eposten din for å bekrefte din konto hos OpenStreetMap.
- I den tredje boksen, legg inn brukernavnet du vil benytte.
    Du vil ikke kunne bruke et brukernavn som noen andre allerede
    har valgt, så du må være kreativ. Hvis du prøver å legge inn
    noe enkelt, som fornavnet ditt, er det sannsynlig at noen
    andre allere har valgt det navnet.
- Legg inn et passord i den fjerde og femte boksen. Du må legge inn
    det samme passordet i begge boksene. Det trenger ikke være det samme
    som eposten din.
- Du vil kanskje skrive ned brukernavnet og passordet et sted. Du vil
    trenge det for å logge inn senere.
- Etter at du har fylt ut alle boksene, klikk "Sign Up" på 
    bunnen av siden.
- Hvis det er noen problemer, vil en feilmelding åpne seg. Sjekk at
    eposten din er den samme i de to første boksene, og 
    at passordet er det samme i de to nederste boksene. Hvis den tredje boksen
    er merket med rødt, betyr det at noen andre allerede har valgt
    brukernavnet ditt, og du må forsøke med et annet navn.
- Åpne opp et nytt vindu eller fane i nettleseren din, og gå til
    eposten din. Vanlige epostleverandører er [mail.yahoo.com](http://mail.yahoo.com)
    og [www.gmail.com](http://www.gmail.com).
- Legg inn epostadressen din og passordet ditt for å åpne eposten din. 
    Legg merke til at dette _ikke_ er det samme som ditt OpenStreetMap brukernavn og
    passord.
- Hvis alt var vellykket med din registrering, vil du se
    en epost fra OpenStreetMap i din innboks. Åpne opp denne eposten. Det burde
    se ut som bildet under. Klikk på lenken som ser slik ut
    under:

    ![Confirming your OpenStreetMap account][]

- Et nytt vindu vil åpne seg. Hvis alt gikk bra, vil du nå
    ha en OSM konto!
- På OpenStreetMaps hjemmeside, klikk på "log in" i øvre høyre hjørne.
    Legg inn ditt OpenStreetMap brukernavn og passord, og trykk Enter. Du
    skal nå være logget inn. Du skal kunne se ditt brukernavn i det øvre
    i høyre hjørne av siden.

Legg til dine første punkter
------------------------

- Nå som du er logget inn med ditt brukernavn på OpenStreetMaps
    hjemmeside, kan du bruke iD editoren for å legge til dine første punkter 
    til kartet.
- Flytt kartet til et sted du kjenner godt, slik som din hjemby 
    eller nabolag. En god idé er å sørge for at ditt hjem (eller naboens hjem) og arbeidssted er tegnet inn og gitt riktig adresse. 
- Zoom inn på et sted hvor du du legge til et punkt på kartet. (Kanskje en restaurant eller butikk i nærheten ikke er kartlagt enda).
- Rett over kartet, på venstre side, er det en fane med navn "Edit" med et lite
    triangel ved siden av. Trykk på det lille triangelet. Du skal da få
    en drop down meny.
- Trykk på "Rediger med iD (redigering i nettleseren)".

    ![Click edit][]

- Den web-baserte editoren, kalt iD, åpnes. Den vil se omtrent slik ut.

    ![iD editor][]

- Du kan legge til et punkt på kartet ved å trykke på knappen "Punkt" på
    toppen av vinduet. Trykk deretter på kartet, der du ønsker å legge til et nytt
    punkt.

    ![Point button][]    

- Velg fra menyen til venstre, hva slags egenskaptype det er du 
    legger til på kartet. Du kan så fylle ut det tilhørende skjemaet, med egenskapens
    navn og annen informasjon
- For å lagre endringene dine, trykk på "Lagre" knappen på toppen av siden. Siden dette er din første 
    rediger, kan du foretrekke å eksperimentere med redigeringsprogrammet. Ikke lagre endringene dine
    med mindre du er sikker på at de er riktige.

    ![Save button][]    

- Hvis du bestemmer deg for å trykker "lagre", vil du bli spurt om en beskrivelse av endringene du gjorde.
    Trykk deretter "Lagre" en gang til, og dine endringer vil bli lagret til
    OSM databasen!


Redigeringsprogrammet iD er en fantastisk måte å enkelt redigere OpenStreetMap og du kan finne ut mere om å bruke programmet i [iD redigeringsveiledning](/nb/beginner/id-editor/). Men, i [JOSM seksjonen](/nb/josm/)
vil vi se på JOSM, et lokalt installert program, som gir mange flere muligheter. Gjerne
fortsett å eksperimentere med iD. Når du har fått litt mere erfaring med å bidra til OSM, kan du velge
hvilken editor du liker best.

Sammendrag
-------

Gratulerer! Hvis alt gikk bra, har du nå ditt eget openstreetmap brukernavn
og passord, du vet hvordan man navigerer nettsiden til OSM, og du har
grunnleggende forståelse av hvordan man legger til punkter på kartet.



[website]: /images/beginner/start-osm_website.png
[OpenStreetMap website with some main functions listed]: /images/beginner/osm-website-main-functions.png
[Mouse navigation]: /images/beginner/mouse-navigation.png
[Search]: /images/beginner/search.png
[Layers button]: /images/beginner/layers.png
[Transport map]: /images/beginner/transport-map.png
[Registering an OpenStreetMap account]: /images/beginner/registering-account.png
[Confirming your OpenStreetMap account]: /images/beginner/confirming-account.png
[Click edit]: /images/beginner/click-edit.png
[iD editor]: /images/beginner/id-editor.png
[Point button]: /images/beginner/point-button.png
[Save button]: /images/beginner/save-button.png