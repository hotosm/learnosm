---
layout: doc
title: OpenStreetMap.org
permalink: /nl/beginner/start-osm/
lang: nl
category: beginner
---

Beginnen op OpenStreetMap.org
====================================

Deze handleiding kan worden gedownload als [beginner_start-osm_nl.odt](/files/beginner_start-osm_nl.odt) of [beginner_start-osm_nl.pdf](/files/beginner_start-osm_nl.pdf)  
> Bijgewerkt op 2015-07-12  

In dit onderdeel zullen we stap voor stap leren hoe we navigeren door de
OpenStreetMap website, kaarten bekijken en registreren als gebruiker
Wanneer je een eigen gebruikersnaam en wachtwoord hebt, kun je
je eerste punten aan de kaart bijdragen.

![website][]

Bezoek de OpenStreetMap Website.
-------------------------------

- Voordat je begint, verzeker jezelf ervan dat je met het internet verbonden bent.
    (Als je dit online leest, dan ben je verbonden!)
- Open je web browser. Bekende browsers zijn Firefox, Chrome, Opera of Internet
    Explorer. Als de browser al is geopend, open dan een nieuw tabblad of venster.
- In de adresbalk bovenin het scherm, voer het volgende in en toets enter:
    [www.openstreetmap.org](http://www.openstreetmap.org/)
- Wanneer de pagina geladen is, zou je het volgende moeten
    zien:

    ![OpenStreetMap website with some main functions listed][]

Navigeer in de kaart
----------------

- Het belangrijkste dat je zou moeten zien, is de kaart. Verschuif de kaart door erop te klikken
    met je linkermuisknop, de knop ingedrukt te houden en
    je muis heen en weer te slepen (zie onderstaande afbeelding).

    ![Mouse navigation][]

- Als je een muis hebt met scrollwiel, zoom dan in en uit op de kaart
    door het wiel te draaien. Als je geen srcollwiel hebt, gebruik dan de +
    en - toetsen in de kaart of op je toetsenbord (zie onderstaande
    afbeelding)
- Om een plaats te zoeken, klik op het blok genaamd "zoeken" op
    de linkerkant van de pagina (zie bovenstaande afbeelding). Typ de naam van
    je stad of dorp en druk enter. Een scherm zal verschijnen 
    aan de linkerkant van de kaart met de zoekresultaten. Klik op de
    locatie die op de gewenste locatie lijkt. De kaar zal
    automatisch verplaatsen naar de gekozen locatie.

    ![Search][]
   

Bekijk verschillende Kaart Stijlen
------------------------

OpenStreetMap bevat geografische data van over de hele wereld. Hoewel
het een enkele database is, kan de data ge√Ønterpreteerd en gevisualiseerd worden
op verschillende manieren. Om dit in actie te zien, laten we eens kijken naar verschillende kaartstijlen
die beschikbaar zijn op de OSM website.

- Klik op de lagen knop aan de rechterkant van het kaartvenster.

    ![Layers button][]

- Klik op de verschillende stijl opties voor de kaart. Zie hoe de kaart
    er anders uit ziet met de verschillende opties. De Transport kaart, bijvoorbeeld, legt nadruk op
    transport routes op de kaart, waar de fietskaart focus legt op fietsroutes
    Alle data die hiervoor nodig is, is opgeslagen in de OSM
    database.

    ![Transport map][]

Maak een OpenStreetMap Account aan
-------------------------------

- Nu je hebt gezien hoe de hoofdwebsite eruit zien, kun je gaan
    registreren voor een gebruikersnaam en wachtwoord en je eerste toevoegingen gaan maken
    aan de kaart.
- Op de OpenStreetMap website, klik op de "Registreren" knop in de rechterbovenhoek
    van de pagina.
- Je zou een nieuwe pagina moeten zien die hierop lijkt:

    ![Registering an OpenStreetMap account][]

- Er zijn vijf velden op de pagina die je moet invullen om
    een account te registreren bij OSM.  
- Voer je email adres in in de eerste twee velden. Je moet
    hetzelfde adres invullen in beide velden. Later zul je 
    je email moeten openen om je account te bevestigen bij OpenStreetMap.
- In het derde veld, voer de gebruikersnaam in die je zou willen hebben.
    Je kunt geen gebruikersnaam kiezen die iemand anders
    eerder heeft gekozen, dus zul je creatief moeten zijn. Als je probeert
    iets simpels te kiezen, zoals je voornaam, is het te verwachten dat iemand
    reeds die naam geregistreerd heeft.
- Voeg een nieuw wachtwoord in in het vierde en vijfde veld. Vul in beide
    velden hetzelfde wachtwoord in. Het hoeft niet hetzelfde wachtwoord te zijn
    als je email.
- Het kan handig zijn om je gebruikersnaam en wachtwoord op te schrijven. Je zult
    later moeten inloggen.
- Wanneer je alle velden hebt ingevuld, klik op "Registreren" onderaan
    de pagina.
- Als er problemen zijn, kan er een foutmelding in beeld komen. Controleer of
    je email adres hetzelfde is in de twee eerste velden en dat 
    je wachtwoord hetzelfde is in de laatste twee velden. Als het derde veld
    rood gemaakt is, betekent dat dat iemand anders reeds je gekozen
    gebruikersnaam heeft geregistreerd en dus zul je een andere naam moeten proberen,
- Open een apart scherm of tabblad in je browser en navigeer
    naar je email. Bekende email sites zijn  [mail.yahoo.com](http://mail.yahoo.com)
    en [www.gmail.com](http://www.gmail.com).
- Voer je email adres en email wachtwoord in om je mail te openen.
    Let op dat dit _niet_ hetzelfde is als je OpenStreetMap gebruikersnaam en
    wachtwoord.
- Als alles goed is gegaan met je registratie, heb je een
    email ontvangen van OpenStreetMap in je inbox. Open de email. Het zou 
    eruit moeten zien zoals onderstaande afbeelding. Klik op de link die je hieronder
    ziet:

    ![Confirming your OpenStreetMap account][]

- Een nieuw tabblad of scherm zal openen. Als alles goed is gegaan, heb je
    nu een OSM account!  
- Op de OpenStreetMap pagina, klik op "inloggen" in de rechterbovenhoek.
    Voer je OpenStreetMap gebruikersnaam en wachtwoord in en toets Enter. Je
    bent nu ingelogd. Je ziet je gebruikersnaam in de rechterbovenhoek
    van de pagina.

Voeg je eerste punten toe
------------------------

- Nu je ingelogd bent met je Gebruikersnaam op de OpenStreetMap
    website, kun je de iD editor gebruiken om je eerste punt toe te voegen aan
    de kaart.
- Verplaats de kaart naar een plek die je goed kent, zoals je stad
    of buurt. Een goed idee is om er zeker van te zijn dat je huis (of het huis van je buren) en werkplek zijn ingetekend en het goede adres hebben. 
- Zoom in naar een plek waar je een punt wilt toevoegen (misschien een restaurant of supermarkt in de buurt dat nog niet op de kaart staat).
- Iets boven de kaart in de linker bovenhoek, is een tab genaamd "Bewerken" met een klein
    driehoekje ernaast. Klik op de driehoek. Je krijgt een menu
    te zien.
- Klik op "Bewerken met iD (bewerken in de browser)".

    ![Click edit][]

- De online editor, genaamd iD, zal openen. Het lijkt hierop:

    ![iD editor][]

- Je kunt een punt aan de kaart toevoegen door te klikken op de knop genaamd "Punt" in
    de linker bovenkant van het scherm. Daarna klik je op de kaart op een plek waar je een nieuw
    punt wilt toevoegen.

    ![Point button][]    

- Selecteer in het menu aan de linkerkant wat voor type locatie het is, dat je net
    hebt toegevoegd aan de kaart. Je kan dan de juiste velden invullen met de naam van de locatie
    en aanvullende informatie.  
- Om je wijzigingen op te slaan, klik op de "Opslaan" knop. Omdat het je eerste
    wijziging is, is het wellicht beter om nog wat te spelen met de editor. Sla je wijzigingen niet op
    tenzij je zeker weet dat ze goed zijn.

    ![Save button][]    

- Als je op opslaan klikt, zal je gevraagd worden om een omschrijving toe te voegen van je wijzigingen.
    Daarna kun je op "Opslaan" klikken om je wijzigingen op te slaan in de
    OSM database!


De iD editor is een uitstekende manier om eenvoudig wijzigingen in OpenStreetMap aan te brengen. Je kunt meer leren over het gebruik ervan in de [iD editor guide](/nl/beginner/id-editor/). In de [JOSM section](/nl/josm/)
gaan we kijken naar JOSM, een desktop applicatie met veel meer mogelijkheden. Voel je vrij om 
verder te spelen met iD. Als je meer ervaring hebt met bijdragen aan OSM, kun je kiezen
welke editor je het liefste gebruikt.

Samenvatting
-------

Gefeliciteerd! Als alles goed is gegaan heb je nu een OpenStreetMap gebruikersnaam
en wachtwoord, weet je hoe je door de OSM website kan navigeren en heb je
een eerste beeld van het toevoegen van punten aan de kaart.



[website]: /images/beginner/start-osm_website.png
[OpenStreetMap website with some main functions listed]: /images/beginner/osm-website-main-functions.png
[Mouse navigation]: /images/beginner/mouse-navigation.png
[Search]: /images/beginner/search.png
[Layers button]: /images/beginner/layers.png
[Transport map]: /images/beginner/transport-map.png
[Registering an OpenStreetMap account]: /images/beginner/registering-account.png
[Confirming your OpenStreetMap account]: /images/beginner/confirming-account.png
[Click edit]: /images/beginner/click-edit.png
[iD editor]: /images/beginner/id-editor.png
[Point button]: /images/beginner/point-button.png
[Save button]: /images/beginner/save-button.png
