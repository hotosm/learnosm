---
layout: doc
title: Introduction
permalink: /nl/beginner/introduction/
lang: nl
category: beginner
---

Introductie in OpenStreetMap
============================

Informatie is krachtig. Met goede informatie is iedereen beter in staat
om zijn of haar leven te verbeteren en om voor de toekomst goede
beslissingen te nemen. Veel mensen en organisaties nemen die
beslissingen reeds en beinvloeden daarmee al ons leven. Goede informatie
geeft  deze NGO's, overheden en burgers de mogelijkheid om betere
beslissingen te nemen, en hopelijk ons leven te verrijken.

![A village in Indonesia][]

Landkaarten kunnen een goede manier zijn om informatie over te brengen.
Kaarten zijn visuele afspiegelingen van onze wereld. Het zijn plaatsjes
die meer zeggen dan duizend woorden. Dit kan helpen bij het beantwoorden
belangrijke vragen. Waar is de dichtstbijzijnde school of ziekenhuis?
Wie heeft de minste toegang tot deze faciliteiten? Waar is de armoede
het meest problematisch? Vragen als deze kunnen uitstekend
gevisualiseerd worden met kaarten en plattegronden en kunnen zo helpen
bij het ​​vinden van oplossingen voor deze vragen.

Oefening:

1.  Pak een pen en papier.
2.  Teken een kaart van jouw stad, dorp of alleen de wijk waarin je
    woont.

Je zult later merken dat deze oefening essentieel is om straks OSM beter
te begrijpen.

![Example of a hand-drawn map][]

Vraag:

Wat zijn de belangrijkste dingen die je meeneemt op de kaart?

Wat is belangrijkste informatie?

Wie zal deze informatie gaan gebruiken?

Gebruik een kwartier om deze kaart te tekenen. Denk in die tijd goed na
over de vragen die we je hiervoor gesteld hebben.

Een dorp in Nederland (links) en een voorbeeld van een met de hand
getekende kaart (rechts)

Jouw kaart bevat naar alle waarschijnlijkheid lijnen die wegen of
misschien een rivier voorstellen. Wellicht heb je vlakken getekend die
bepaalde gebouwen voorstelden zoals jouw eigen huis, de school om de
hoek of de buurtsuper waar jij je dagelijkse boodschappen doet. Wat je
ook hebt getekend, je hebt symbolen gebruikt om duidelijk te maken wat
je bedoelde. Jouw kaart is een representatie voor wat je in het veld
hebt gezien.

![Examples of symbols][]

Voorbeelden van symbolen

Jouw kaart bestaat uit informatie. Informatie waarmee je anderen kunt
uitleggen waar bezienswaardige plaatsen binnen jouw stad zijn, waar
probleemgebieden zich bevinden of om gewoon de weg te wijzen naar de
plaats waar de ander naar toe wil. Het gebruik van jouw handgemaakte
kaart is helaas erg beperkt. Er is maar één kopie en de manier waarop je
het hebt getekend is geniaal in jouw ogen. Wellicht dat iemand anders
daar andere gedachten over heeft en daarom met de zelfde informatie een
heel andere kaart zou tekenen. Omdat de informatie op papier staat kun
je deze informatie moeilijk met anderen delen. Dit probleem hebben we
bij OSM opgelost door de kaart allereerst op de computer te tekenen en
daarnaast een manier af te spreken waardoor iedereen de beschikking
heeft over de basis informatie voor de kaart.

![Mapping on Computer][]

OpenStreetMap is een middel om kaartinformatie te maken en te delen met
anderen.  Iedereen kan een bijdrage leveren aan de OpenStreetMap. Iedere
dag voegen duizenden mensen informatie toe aan dit project. Onze
gebruikers tekenen hun kaart liever op de computer dan op papier. Op
deze site zullen we zien dat beide manieren niet gek veel van elkaar
verschillen. Ook op de computer tekenen we lijnen die wegen en rivieren
voorstellen. En verder geven we deze objecten nog steeds een functie
door middel van symbolen. Het belangrijkste is echter dat de OSM kaarten
centraal opgeslagen liggen op het internet en dat iedereen bezig is om
dezelfde set aan gegevens aan te vullen of te verbeteren. Ook belangrijk
is om te weten dat iedereen de gegevens gratis aanlevert, maar ook
gratis mag gebruiken.

![Digital maps with OpenStreetMap][]

Digitale kaarten met OpenStreetMap

Wij hopen dat je OpenStreetMap zo interessant vindt, dat ook jij je
bijdrage gaat leveren aan dit  project. Deze gebruiksaanwijzing zal er
echter voor zorgen dat ook jij snel digitale kaarten kunt gebruiken en
maken.

[A village in Indonesia]: /images/beginner/village-in-indonesia.png
[Example of a hand-drawn map]: /images/beginner/hand-drawn-map.png
[Examples of symbols]: /images/beginner/examples-of-symbols.png
[Mapping on Computer]: /images/beginner/mapping-on-computer.png
[Digital maps with OpenStreetMap]: /images/beginner/digital-maps-with-osm.png
