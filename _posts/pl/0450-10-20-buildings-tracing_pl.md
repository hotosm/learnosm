---
layout: doc
title: Rysowanie prostokątnych budynków - edytor iD
permalink: /pl/hot-tips/tracing-rectangular-buildings/
lang: pl
category: hot-tips
---

Rysowanie prostokątnych budynków - edytor iD
============

- TOC
{:toc}

<!-- > Ten przewodnik może zostać pobrany jako [tm_starting_pl.odt](/files/tm_starting_pl.odt) lub [tm_starting_pl.pdf](/files/tm_starting_pl.pdf)  
> Utworzono 30.10.2016  -->  

Podstawy
----------

![Rectangular building][]  

> Ten obrazek ![keymon]{: height="24px"} pokazuje, które przyciski lub kółko myszki zostały użyte i które klawisze były naciśnięte.  

Do zanotowania;  

- Jeżeli budynek powinien mieć kąty proste w narożnikach, to upewnij się, że rysujesz go z takimi kątami lub użyj do tego narzędzia.  
- Upewnij się, że dodałeś tagi!  
- Rozmiar ma znaczenie - *szacowanie zaludnienia opiera się na zsumowanej powierzchni budynków w danym obszarze*,  
- prawidłowy rozmiar budynku, to prawidłowe statystyki, co pomoże ludziom znaleźć ich wioskę.  
- Przybliż widok tak, aby zobaczyć szczegóły - stopień przybliżenia około 20 metrów lub mniej jest zazwyczaj odpowiedni.  
- **Szukanie budynków** - przejrzyj okolicę na stopniu przybliżenia pomiędzy 50 a 80 metrów. Zwróć uwagę na cienie i proste linie (okrągłe budynki są trudniejsze do znalezienia!).  
- Budynki i drogi, rzeki, granice **landuse=residential** lub inne obiekty nie powinny się pokrywać.  
- Jeśli zrobisz błąd, użyj przycisku **Cofnij** ![back arrow]{: height="26px"}, aby wycofać swoją ostatnią zmianę(zmiany).  
- Wszyscy ulepszamy mapę. Jeżeli poprzedni maper zostawił budynki o śmiesznych kształtach lub w jakiś sposób błędne, popraw je i rozważ wysłanie mu grzecznej wiadomości.  

Budynki zasłonięte lub widziane pod kątem  
--------------------------------------

![building-obscured][]  

Częstą cechą zdjęć satelitarnych jest robienie ich pod kątem, co sprawia, że budynki wyglądają na zniekształcone. Na powyższym obrazku, po prawej stronie pokazane jest, jak powinien być odwzorowany budynek. Często łatwiej jest odrysować obrys dachu, a później przeciągnąć go do punktu, gdzie ściany spotykają się z gruntem - tą techniką narysowano budynek powyżej. Zauważ też, że budynek częściowo zasłonięty przez drzewa został prawidłowo narysowany jako prostokąt. 

Budynki ze spadzistym dachem
----------------------------
 
Większość budynków ma narożniki o kątach prostych lub jest okrągła.  

![building-ridge][]  
Budynek ma kąty 90 stopni w narożnikach, ale ma spadzisty dach. Kąt kamery początkowo sprawia, że budynek wygląda, jakby miał dziwny kształt.  

![building-tree-ridge][]  
Przy tym budynku jest drzewo, które go częściowo zasłania. To jest prostokątny budynek.  

W odległych częściach świata powszechnie używa się arkuszy blachy falistej jako dachu - kiedy są one nowe odbijają światło słoneczne, co tworzy **bardzo jasne odblaski** na podkładzie satelitarnym. Często budynki mają werandy lub są **w kształcie litery L**, więc powinieneś upewnić się, że odrysowujesz właściwy kształt budynku.  
Kiedy rysujesz kontur budynku, musisz starać się zachować jego właściwy rozmiar i położenie w miejscu styku ścian z gruntem - staraj się! W wielu częściach świata budynki są częściowo ukończone i zostawiane bez dachu, aż do czasu sprzedaży lub innej potrzeby użycia. Mapuj budynki bez dachu jako normalne budynki, które wkrótce będą go miały, ponieważ mógł on faktycznie już tam się pojawić w czasie od zrobienia zdjęcia.  

Rób najlepiej, jak umiesz - nawet eksperci mogą czasami się nie zgadzać i czasem trzeba pojechać na miejsce, żeby zobaczyć co to w rzeczywistości jest. **Jeśli masz wątpliwości dodaj to jako budynek**.  

Tagi budynków
-------------

Gdy tagujemy budynki, których nigdy nie odwiedziliśmy, i których nie znamy, najbezpieczniejszym i zalecanym schematem jest **building**=**yes**, który możesz zobaczyć na prawidłowo otagowanym budynku, jeżeli przewiniesz panel tagowania do samego dołu i klikniesz **Wszystkie tagi**.

Zobacz również  
---------

- [![building-video]{: height="150px"}](https://www.youtube.com/watch?v=VPJz-AucqF4&index=7&list=PLb9506_-6FMHZ3nwn9heri3xjQKrSq1hN "Samouczki wideo Humanitarian OpenStreetMap Team - Dodawanie budynku do OpenStreetMap")  
*Napisy dostępne w niektórych językach*  

- [Wpis w dzienniku Ivana Gaytona dla Hadjera Lamisa z Czadu - komentarze od innych wskazują, że opis pasuje też do innych części świata](https://www.openstreetmap.org/user/IvanGayton/diary/38612)



[Prostokątny budynek]: /images/hot-tips/rectangular_building.gif "Rysowanie prostokątnego budynku, wyrównywanie narożników i dodawanie tagów."
[keymon]:/images/hot-tips/keymon.png
[building-ridge]: /images/hot-tips/building-ridge.png
[back arrow]: /images/beginner/back-arrow.png
[building-tree-ridge]: /images/hot-tips/building-tree-ridge.png
[building-obscured]: /images/hot-tips/buildings-obscured-traced-1.png "Przed i po - rysowanie budynku widzianego pod kątem."
[building-video]: /images/hot-tips/building-video.png "Samouczki wideo Humanitarian OpenStreetMap Team - Dodawanie budynku do OpenStreetMap"