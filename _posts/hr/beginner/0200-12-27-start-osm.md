---
layout: doc
title: OpenStreetMap.org
permalink: /hr/beginner/start-osm/
lang: hr
category: beginner
---

Započeti s OpenStreetMap.org
============================

> This guide may be downloaded as [beginner_start-osm_hr.odt](/files/beginner_start-osm_hr.odt) or [beginner_start-osm_hr.pdf](/files/beginner_start-osm_hr.pdf)

U ovom djelu naučiti ćemo kako se snaći na OpenStreetMap web stranici, 
pregledavati karte i registrirati se za korisnički račun. Kada dobijete 
vlastiti korisnički račun i lozinku, moći ćete doprinijeti vaše prve točke
na karti.

![website][]

Posjetite OpenStreetMap web stranicu
------------------------------------
-   Prije nego počnete, spojite računalo na internet. (Ako ovo čitate online, onda 
    ste vjerojatno već spojeni na internet)
-   Otvorite vaš web preglednik. Najčešće se koriste Firefox, Chrome, Opera i Internet Explorer
    Ako je već otvoren, možete otvoriti novu karticu.
-   U prostoru za web adrese na vrhu prozora unesite sljedeće i pritisnite Enter:
    [www.openstreetmap.org](http://www.openstreetmap.org/)
-   Kada se stranica učita, vidjeti ćete nešto poput ovoga:

    ![OpenStreetMap website with some main functions listed][]

Navigiranje po Karti
--------------------

-   Glavna stvar koju vidite je karta. Poičite kartu tako da kliknete
    lijevu tipku miša i pomičete miš sa stisnutom tipkom (pogledajte
    donju ilustraciju).

    ![Mouse navigation][]

-   Ako imate miša s kotačićem, možete približiti ili udaljiti kartu
    koristeći kotačić. Ako nemate kotačić na mišu, koristite ikone + i - u 
    gornjem lijevom kutu karte. (pogledajte ilustraciju ispod)
-   Da pronađete mjesto, kliknite kućicu naziva "Search" na lijevoj strani
    stranice (pogledajte gornju ilustraciju). Upišite ime vašeg mjesta i pritisnite
    Enter. Trebao bi se pojaviti prozor na lijevoj strani s rezultatima pretrage.
    Kliknite na lokaciju koja vam se čini da je ona koju ste tražili. Karta će automatski
    prikazati lokaciju koju ste odabrali.

    ![Search][]
   

Mijenjanje tipa karte
---------------------
OpenStreetMap sadrži geografske podatke od cijelog svijeta. Iako se radi o jednoj bazi podataka, podaci se mogu interpretirati i prikazati na razne načine. Kako bismo ovo ilustrirali, pogledajmo razne stilove koje nudi OSM web stranica.

-   Kliknite tipku Layers s desne strane prozora s kartom.

    ![Layers button][]

-   Odaberite razne stilove prikaza karte. Uočite kako se karta mijenja sa svakim
    stilom. "Transport" karta recimo naglašava trase javnog prometa dok biciklistička
    "Cycle" karta naglašava biciklističke rute. Svi podaci nalaze se u istoj OSM bazi podataka. 

    ![Transport map][]

Stvorite vlasitit OpenStreetMap korisnički račun
------------------------------------------------

-   Sad kada ste vidjeli kako izgleda glavna web stranica, možete se
    registrirati za korisničko ime i zaporku i dodati prve podatke u kartu.
-   Na OpenStreetMap web stranici, kliknite “sign up” u gornjem
    desnom kutu.
-   Trebali biste ugledati sljedeću stranicu koja izgleda nešto poput ove:

    ![Registering an OpenStreetMap account][]

-   Postoji pet polja na ovoj stranici koja morate popuniti kako biste 
    registrirali korisnički račun s OSM-om.
-   U prva dva polja unesite svoju e-mail adresu. Potrebno ju je unijeti u 
    oba polja i to istu adresu. Kasnije ćete trebati provjeriti svoje 
    e-mail poruke kako biste potvrdili stvaranje vašeg OSM korisničkog 
    računa.
-   U treće polje unesite korisničko ime koje biste željeli imati. Ne možete
    birati korisničko ime koje već postoji u sustavu, pa budite kreativni. Ako
    pokušate unijeti nešto jednostavno, kao vaše ime, vrlo je vjerojatno da postoji
    korisnik koji to već koristi kao svoje korisničko ime. 
-   Unesite novu zaporku u četvrto i peto polje. Trebate unijeti istu zaporku u oba polja.
    Nemojte koristiti zaporku vašeg e-mail sustava.
-   Možda biste trebali zapisati vaše OSM korisničko ime i zaporku. Trebati će vam da se
    naknadno prijavite u sustav.
-   Nakon što ste popunili sva polja, kliknite "Sign Up" na dnu stranice.
-   Ako ima problema, vidjeti ćete poruku o grešci. Provjerite jeste li unijeli isti
    e-mail u prva dva polja, kao i da ste dva puta naveli istu zaporku. Ako je osvijetljeno treće polje, to znači da netko već koristi korisničko ime koje ste naveli, pa trebate 
    smisliti drugo.
-   Otvorite novi prozor ili kartcu u web pregledniku i odite na stranicu gdje primate vaše
    e-mail poruke, kao [mail.yahoo.com](http://mail.yahoo.com)
    ili [www.gmail.com](http://www.gmail.com).
-   Prijavite se u e-mail sustav svojom e-mail adresom i zaporkom. Uočite da NE UNOSITE
    vaše OSM korisničko ime i zaporku.
-   Ako je sve prošlo ispravno, trebali biste ugledati novu e-mail poruku od OpenStreetMapa.
    Otvorite tu poruku. Trebala bi izgledati kao na slici ispod:

    ![Confirming your OpenStreetMap account][]

-   Pojaviti će se nova kartica ili prozor. Ako je sve prošlo u redu, sada imate 
    korisnički račun za OpenStreetMap!
-   Na OpenStreetMap stranici, kliknite “log in” u gornjem desnom kutu.
    Unesite vaše korisničko ime i zaporku, te potom stisnite Enter. Prijavili ste se u sustav.
    Vaše korisničko ime je ispisano u gornjem desnom kutu stranice.

Dodavanje prvih točaka
----------------------

-   Sad kada ste prijavljeni na OpenStreetMap web stranicu, možete koristiti iD
    editor kako biste na kartu dodali vašu prvu točku. 
-   Pomaknite kartu tako da pokazuje mjesto koje jako dobro poznajete, kao recimo vaš grad
    ili selo.
-   Povećajte kartu da prikažete mjesto gdje biste željeli dodati točku.
-   Odmah iznad karte, na lijevoj strani nalazi se tipka "Edit" s malim trokutićem s 
    desne strane. Kliknite na taj trokutić. Otvara se padajući izbornik.
-   Kliknite “Edit with iD (in-browser editor)”.

    ![Click edit][]

-   Online editor, imena iD, bi se trebao otvoriti. Izgledati će slično ovome.

    ![iD editor][]

-   Točku na kartu možete dodati ako kliknete na tipku imena "Point" na vrhu prozora.
    Zatim kliknite na mjesto na karti gdje želite dodati točku.

    ![Point button][]    

-   Iz izbornika s desne strane odaberite koji tip lokacije dodajete na kartu. Nakon toga
    možete popuniti formular s imenom lokacije i drugim informacijama.
-   Kliknite tipku "Save" s vrha prozora da spremite vaše izmjene. Kako vam je ovo prvi puta
    da dodajete podatke, poigrajte se s editorom. Ne snimajte promjene ako niste sigurni
    da su ispravne. 

    ![Save button][]    

-   Ako snimate, sustav će tražiti da opišete vaše promjene. Tada ponovo stisnite "Save" i
    vaše izmjene će biti unešene u OSM bazu podataka!

<!-- link to iD editor chapter when ready -->

"iD" editor je fantastičan način da jednostavno uređujete OpenStreetMap. U sljedećem poglavlju ćemo pogledati JOSM, samostalnu aplikaciju koja nudi mnogo više opcija uređivanja. No nastavite se igrati s iD editorom. Kada steknete više iskustva u dodavanju informacija u OSM, moći ćete izabrati vama najbolji editor.

Sažetak
-------

Čestitamo! Ako je sve ispravno prošlom sada imate OpenStreetMap korisničko ime i zaporku, znate navigirati po OSM web stranici i imate osnovno znanje o tome kako dodati točke na kartu.

U sljedećem poglavlju instalirati ćemo JOSM, desktop editor za OpenStreetMap i naučiti više o crtanju digitalnih karata.

[website]: /images/beginner/start-osm_website.png
[OpenStreetMap website with some main functions listed]: /images/beginner/osm-website-main-functions.png
[Mouse navigation]: /images/beginner/mouse-navigation.png
[Search]: /images/beginner/search.png
[Layers button]: /images/beginner/layers.png
[Transport map]: /images/beginner/transport-map.png
[Registering an OpenStreetMap account]: /images/beginner/registering-account.png
[Confirming your OpenStreetMap account]: /images/beginner/confirming-account.png
[Click edit]: /images/beginner/click-edit.png
[iD editor]: /images/beginner/id-editor.png
[Point button]: /images/beginner/point-button.png
[Save button]: /images/beginner/save-button.png
