---
layout: doc
title: Uvod
permalink: /hr/beginner/introduction/
lang: hr
category: beginner
---

Uvod
====

Informacija je moć. S dobrim informacijama i pravim razumijevanjem, pojedinci 
i zajednice mogu lakše poboljšati svoj život i donijeti bolje odluke o budućnosti.
Postoje mnogi ljudi i organizacije koje donose odluke te utječu na naš život.
Dobre informacije dopuštaju tim organizacijama, vladama i građanima da donose bolje odluke, 
i na taj način poboljšavaju naš život. Karte su dobar način za prijenos informacija.

![A village in Indonesia][]

Karte su vizualni simboli svijeta. One često daju bolju sliku svijeta 
nego riječi. To nam zauzvrat pomaže odgovoriti na bitna pitanja. 
Gdje je najbliža škola ili bolnica? Tko ima najmanje pristupa tim institucijama?
Gdje je siromaštvo najveći problem? Takva pitanja često mogu biti najbolje 
odgovorena kartama, i karte mogu pomoći naći riješenje na ta pitanja.

Kao vježbu, uzmite papir i olovku i nacrtajte kartu svog grada ili sela.
Koje su najvažnije stvari koje uključiti na karti?
Koja je najvažnija informacija? Provedite nekoliko minuta crtajući svoju kartu, 
kad završite razmislite zašto su informacije koje ste uključili važne, 
te za koga bi mogle biti važne.

![Example of a hand-drawn map][]

Ako je vaš grad kao većina, nacrtali ste nekoliko linija koje predstavljaju 
ceste, moguću rijeku ili potok. Možda ste dodali važne zgrade poput škola 
i ureda, polja ili granice. Što god nacrtali vjerojatno ste koristili 
simbole - linije za ceste, kvadrati za građevine, i tako dalje.
Vaša karta je reprezentacija onog što se nalazi na terenu.

![Examples of symbols][]

Vaša karta je informativna. Možete koristiti ovakvu kartu da bi nekom 
objasnili gdje su razna mjesta, gdje su problemi u vašoj zajednici, 
ili jednostavno da pomognete nekom da se snađe. Korištenje vaše karte 
ima svoja ograničenja. Postoji samo jedna kopija i način kako ste ju 
nacrtali možda ima smisla samo vama, ali ne i nekom drugom tko bi 
kartu nacrtao na svoj način. Budući da je vaša karta na papiru, 
teško je prenijeti te informacije drugima. Zato izrada vaše karte 
na računalu, na način da joj svatko može pristupiti, može biti vrednija.

![Mapping on Computer][]

OpenStreetMap je alat za stvaranje i dijeljenje kartografskih informacija.
Svatko može pridonijeti OSM sustavu, i tisuće ljudi pridonose projektu svaki dan.
Korisnici crtaju karte na računalima, umjesto na papiru, ali kao što ćemo vidjeti 
u ovim uputstvima, crtanje karte na računalu nije toliko drugačije od crtanja na papiru.
I dalje crtamo linije koje predstavljaju ceste, polja, i sve ostale stvari, 
i dalje prikazujemo škole i bolnice simbolima. Važno je to da su OSM karte 
pohranjene na internetu, i svatko im može pristupiti u bilo koje vrijeme, 
sasvim besplatno.

![Digital maps with OpenStreetMap][]

Nadamo se da će vam OpenStreetMap biti koristan i zanimljiv u vašem poslu.
Sljedeći ova uputstva trebali bi biti u mogućnosti brzo početi stvarati 
digitalne karte uz pomoć OpenStreetMap sustava.

[A village in Indonesia]: /images/beginner/village-in-indonesia.png
[Example of a hand-drawn map]: /images/beginner/hand-drawn-map.png
[Examples of symbols]: /images/beginner/examples-of-symbols.png
[Mapping on Computer]: /images/beginner/mapping-on-computer.png
[Digital maps with OpenStreetMap]: /images/beginner/digital-maps-with-osm.png
