---
layout: doc
title: Veldformulieren
permalink: /nl_NL/mobile-mapping/field-papers/
lang: nl_NL
category: mobile-mapping
---

Onderzoek met behulp van veldformulieren
=============================

> Deze handleiding kan worden gedownload als  [Field_Papers_nl_NL.odt](/files/Field_Papers_nl_NL.odt) of [Field_Papers_nl_NL.pdf](/files/Field_Papers_nl_NL.pdf)  
> Bijgewerkt op 10-08-2016  

In dit hoofdstuk zullen we zien hoe we de coördinaten van plaatsen kunnen opnemen zonder een GPS. We zullen een gereedschap gebruiken, genaamd [Field Papers](http://fieldpapers.org/), dat u in staat stelt een kaart af te drukken van een gebied, daarop te tekenen en opmerkingen toe te voegen, en daarna het papier terug te laden in JOSM, waar u uw locaties kunt toevoegen aan OpenStreetMap. U kunt ook deze 8 minuten durende [video Tutorial Field Papers](http://www.youtube.com/watch?v=A_HGkBXZ69g&feature=youtu.be) bekijken over hoe een atlas te maken en een snapshot te uploaden.  

Overzicht van Field Papers
--------------------------

Vóórdat we in detail ingaan op Field Papers, laten we eens kijken naar een overzicht van hoe het proces werkt:  

1. Zoek het gebied waarvan u een kaart wilt hebben op op de website van Field Papers. Druk een kaart af van dat gebied. U kunt er voor kiezen om het huidige gebied van de kaart af te drukken als op OpenStreetMap, of als een luchtfoto af te drukken, als die beschikbaar is voor uw gebied.  
![FieldPapers homepage][]

2. Gebruik uw afgedrukte kaart om het gebied te verkennen. Voeg meer plaatsen toe door ze op de kaart te tekenen. Teken lijnen voor wegen, vormen voor gebouwen, enzovoort. Schrijf direct notities van elk van de locaties op de kaart of schrijf nummers op de kaart die corresponderen met nummers in uw notitieblok, waar u meer gedetailleerde informatie over elk object kunt opschrijven.  
![Example fieldpaper print][]

3. Scan uw papier in op de computer. Als u geen scanner heeft kunt u een foto maken van het papier, als uw camera in staat is foto's van hoge kwaliteit te maken. Upload de afbeelding naar de website
Field Papers.  

4. Laad de Field Papers in JOSM. Gebruik de objecten die u heeft getekend als referentie om ze digitaal in OpenStreetMap te laden.  
![Fieldpaper scan as a JOSM background][]

Hoe werkt Field Papers?
-----------------------------

Als u het proces voor de Field Papers zoals hierboven beschreven volgt, zult u nauwkeurige geografische coördinaten van plaatsen verzamelen met niets meer dan een stukje papier. Hoe is dat mogelijk?  
![QR code][]

Wanneer u een Field Paper afdrukt, heeft het papier een vierkante streepjescode aan de onderzijde van het papier. Die streepjescode stelt Field Papers in staat om de exacte locatie te bepalen van de kaart die u gebruikt voor het verkennen. Later, als u het papier terug uploadt naar JOSM, zullen alle objecten die u heeft getekend worden weergegeven op hun actuele locaties. Het lijkt op het gebruiken van een GPS om precieze coördinaten te verzamelen, maar alles wat u nodig heeft is papier!  

Laten we nu eens kijken hoe Field Papers te maken en te gebruiken.  

Maken en afdrukken
----------------

Open uw webbrowser. Voer, in de adresbalk boven in het scherm, het volgende in en druk op Enter:: [fieldpapers.org](http://fieldpapers.org)
De website zou er ongeveer zo uit moeten zien:  

![FieldPapers homepage][]


Klik op **Creëer een atlas voor uzelf** om het gebied te selecteren dat u wilt afdrukken.  

![Create a new atlas][]

U zult worden verplaatst naar deze pagina:  

![Atlas location][]

Zoom in op het gebied dat u wilt afdrukken op papier. U kunt de kaart verplaatsen op dezelfde manier als u de kaart verplaatst op de website van OpenStreetMap, sleep de kaart met behulp van de linker muisknop en uw scrollwiel om in- en uit te zoomen. Klikken met links op de knoppen (+) en (–) in de linker bovenhoek zal ook in- en uitzoomen.  

![Zoom in and out][]

Geef een naam op voor de afdruk. Als u dat wilt kunt u tekst toevoegen die zal verschijnen op elk afgedrukt formulier.  

![Provide a name][]

De volgende optie laat u een lay-out voor de kaart kiezen. Als u het vak selecteert naast "Print notes", zal uw kaart worden afgedrukt op de bovenste helft van een pagina, met ruimte voor notities op de onderste helft. Anders zullen kaarten worden weergegeven op een volledige pagina.  

![Layout][]

Het volgende keuzevak stelt u in staat uw atlassen privé te houden. Door uw atlassen privé te houden zijn zij alleen toegankelijk als u bent ingelogd of via een link die u krijgt in de laatste stap.  

![Private][]	

Net naast de kaart staan nog enkele aanvullende opties. De eerste twee opties laten u de grootte en de oriëntatie kiezen van het papier dat u wilt gebruiken om het Field Paper af te drukken. U kunt kiezen uit portret of landschap.  

![Choose map orientation][]

De volgende optie laat u het soort gegevens kiezen dat u wilt gebruiken voor uw Field Paper. Hier kunt u selecteren uit verschillende opties die zullen wijzigen hoe de kaart er uit ziet. Voor nu zullen we **Black and White** selecteren.  

![Choose map tile - black & white][]

Tenslotte kunt u een UTM-rasteroverlay toevoegen aan elke kaart die u wilt.  

![UTM][]

U wilt er zeker van zijn dat het venster het gebied weergeeft dat u op de kaart wilt hebben. U kunt de besturingselementen in het kaartvenster gebruiken om de grootte van de pagina's van uw Field Paper aan te passen, of naar meer of minder pagina's. Zorg er voor dat uw gebied een redelijk klein gebied bestrijkt, of ze zullen niet echt van nut zijn als u rondwandelt. Als u de eerste keer fouten maakt, geen probleem, u kunt net zoveel formulieren maken als u nodig heeft.  
Laten we nu de afdruk maken! Als u het gebied heeft gevonden waarin u geïnteresseerd bent om in kaart te brengen en de opties hebt geselecteerd  die uw papier er goed uit laten zien, bent u klaar. Klik op de knop "Make Atlas".  

![makeatlas][]

U zult zien dat uw nieuwe afdruk zal worden verwerkt. Wanneer die voltooid is, zult u uw Field Paper op deze pagina zien. Het duurt gewoonlijk slechts een paar minuten tot een afdruk voltooid is, afhankelijk van hoeveel pagina's u maakt.  

![Preparing your atlas][]

Als uw afdruk gereed is, klik dan op "PDF downloaden". Het Field Paper zou moeten beginnen downloaden.  

![Download the pdf][]

Als het downloaden is voltooid, open het PDF-bestand. Verbindt uw computer met een printer en druk de pagina af. Als alles goed gaat zou u nu uw kaart op papier moeten hebben afgedrukt.  

In kaart brengen met Veldformulier
-----------------------

-  Neem uw Field Paper mee naar buiten, en gebruik het als een gids om rond te wandelen en plaatsen te identificeren die niet op de kaart staan.  
- Teken lijnen voor wegen, vormen voor gebouwen, enzovoort. Schrijf direct notities van elk van de locaties op de kaart of schrijf nummers op de kaart die corresponderen met nummers in uw notitieblok, waar u meer gedetailleerde informatie over elk object kunt opschrijven.  
- Wanneer u tevreden ben met uw aanvullingen op de papieren kaart, dan kunt u die digitaal toevoegen aan OpemStreetMap.  

Scannen en uploaden
---------------

Field Papers zijn bijzonder handig voor het in kaart brengen met niets meer dan een stuk papier, maar het is geen 100% magie. We zullen nog steeds ons papier in JOSM moeten toevoegen, onze informatie digitaal moeten toevoegen en onze wijzigingen opslaan op OpenStreetMap. De eerste stap is om uw Field Papers in uw computer in te scannen. U kunt dit doen door een scanner met uw computer te verbinden, het papier in te scannen en het op te slaan als een afbeeldingsbestand. Als u geen scanner heeft, kunt u een foto maken van het papier, maar u zou er voor moeten zorgen om een zeer goede foto te maken. Zorg er voor dat uw papier vlak ligt en uw camera er direct vóór staat. Zorg er ook voor om de streepjescode op te nemen in de afbeelding, omdat Field Papers niet zal werken zonder die streepjescode. Hier is een voorbeeld van een gescande/gefotografeerde afbeelding:  

![FP screenshot][]

Als u uw Field Paper eenmaal heeft gescand en opgeslagen op de computer, open uw webbrowser en ga terug naar fieldpapers.org, net als eerder.  
-   Klik op de tab "Uploaden".  

![Upload][]

Klik op "Bladeren" en navigeer naar het bestand waarin u uw Field Papers hebt gescand/gefotografeerd.  


![uploadfp][]


Het kan enkele minuten duren voor uw papier is geüpload, afhankelijk van de snelheid van uw internetverbinding. Wanneer het uploaden is voltooid, zult u iets als dit zien:  

![Upload 2][]

Indien u niet direct met deze gegevens gaat werken in JOSM is het een goed idee om deze pagina met snapshot als bladwijzer te markeren.  

De plug-in Field Papers toevoegen
---------------------------

Vóórdat we het Field Paper in JOSM kunnen openen, dienen we de plug-in Field Papers voor JOSM te installeren.  

> Plug-ins voegen aanvullende functionaliteiten toe aan JOSM. De plug-in Field Papers stelt ons in staat ons gescande papier als een achtergrond te laden, op dezelfde manier als we satellietafbeeldingen als achtergrond kunnen zien. Meer informatie over plug-ins kan worden verkregen vanaf de [website van JOSM](https://josm.openstreetmap.de/wiki/Plugins).  

<!-- link to josm plugins section here -->

- Open JOSM en ga naar Bewerken -> Voorkeuren.  
- Klik op de tab Plug-ins.  
- Zoek naar de plug-in Field Papers en selecteer het vak ernaast. Klik op OK.  

![FieldPapers JOSM plugin][]

- Start JOSM opnieuw op.

Openen in JOSM
------------

Nu kunt u uw Field Paper in JOSM laden en het gebruiken om de door u verzamelde informatie toe te voegen aan OpenStreetMap. Tenzij u nog steeds de webpagina met uw snapshots hebt geopend of hebt opgeslagen als een bladwijzer, ga terug naar de website van Field Papers, door te typen [fieldpapers.org](http://fieldpapers.org/) in uw webbrowser, net als eerder.  
- Klik op de tab "Bekijken" en klik dan op "Snapshots."  
- Zoek uw papier uit de lijst, en klik er op. U zou zoiets moeten zien zoals dit:  

![Scanned paper][]

We moeten het snapshot-ID van de Field Papers die u heeft ingescand kopiëren om het papier in JOSM te laden. In de balk voor de URL boven in uw internetbrowser, selecteer de tekst en druk op CTRL+C op uw toetsenbord om het te kopiëren. De tekst zou er ongeveer zo uit moeten zien:  

[http://fieldpapers.org/snapshot.php?id=zqw8m33x#16/14.6582/121.1098](http://fieldpapers.org/snapshot.php?id=zqw8m33x#16/14.6582/121.1098)

![Fieldpaper ID][]

Klik, in het bovenste menu van JOSM, op "Field Papers". Klik dan op "Gescande kaart..."  

![Scanned map][]

Druk op CTRL+V op uw toetsenbord om de tekst te plakken die u had gekopieerd van de website van Field Papers.  

![Snapshot][]

Klik op OK. Als alles goed ging zou u nu uw Field Paper moeten zien geladen in JOSM. In het volgende hoofdstuk zullen we zien hoe de plaatsen die u in kaart heeft gebracht toe te voegen aan OpenStreetMap.  

![Fieldpaper scan as a JOSM background][]

U kunt uw gescande Field Papers ook in anders online bewerkers voor OSM gebruiken, zoals in iD of Potlatch2 door te klikken op de links "Bewerken in iD" of "Bewerken in Potlatch" op de pagina van de gescande Field Papers.  

![Edit in iD or P2][]

![Snapshot layer in iD][]

Herhaal!
-------

Nadat u uw wijzigingen aan OSM hebt toegevoegd, zullen zij worden opgeslagen in de kaart. De volgende keer dat u kaart wilt verbeteren, kunt u een nieuwe Field Papers afdrukken die de wijzigingen die u eerder maakten zal bevatten. Als dit proces wordt herhaald, zal de kaart steeds beter en beter worden, hoe meer u in kaart brengt!  

Samenvatting
-------

Gefeliciteerd! In dit hoofdstuk leerde u het proces van het gebruiken van Field Papers en hoe zij werken. U leerde een Field paper af te drukken, in kaart te brengen en te scannen, en hoe u ze kunt gebruiken om OpenStreetMap te verbeteren.  


[FieldPapers homepage]: /images/mobile-mapping/field-papers_homepage.png
[Example fieldpaper print]: /images/mobile-mapping/field-papers_fieldp.png
[Fieldpaper scan as a JOSM background]: /images/mobile-mapping/fieldpaperjosm.png
[QR code]: /images/mobile-mapping/field-papers_paper_qrc.png
[Create a new atlas]: /images/mobile-mapping/field-papers_makeatlas.png
[Atlas location]: /images/mobile-mapping/field-papers_makeyourselfanatlas.png
[Zoom in and out]: /images/mobile-mapping/field-papers_zoominout.png
[Choose map orientation]: /images/mobile-mapping/field-papers_choosetile.png
[Choose map tile - black & white]: /images/mobile-mapping/field-papers_blackandwhite.png
[UTM]: /images/mobile-mapping/field-papers_UTM.png
[zoom]: /images/mobile-mapping/field-papers_zoom.png
[makeatlas]: /images/mobile-mapping/field-papers_labelnext.png
[Provide a name]: /images/mobile-mapping/field-papers_name.png
[Layout]: /images/mobile-mapping/field-papers_layout.png
[Private]: /images/mobile-mapping/field-papers_private.png
[Preparing your atlas]: /images/mobile-mapping/field-papers_preparingyouratlas.png
[Download the pdf]: /images/mobile-mapping/field-papers_downloadpdf.png
[FP screenshot]: /images/mobile-mapping/field-papers_scrnsht.png
[Upload]: /images/mobile-mapping/field-papers_upload.png
[uploadfp]: /images/mobile-mapping/field-papers_uploadfp.png
[Upload 2]: /images/mobile-mapping/field-papers_asd.png
[FieldPapers JOSM plugin]: /images/mobile-mapping/field-papers_plugin.png
[Scanned paper]: /images/mobile-mapping/field-papers_watchsnapshot.png
[Fieldpaper ID]: /images/mobile-mapping/field-papers_fieldpaperid.png
[Scanned map]: /images/mobile-mapping/field-papers_scannedmap.png
[Snapshot]: /images/mobile-mapping/field-papers_fsnapshot.png
[Edit in iD or P2]: /images/mobile-mapping/field-papers_editinidorpot.png
[Snapshot layer in iD]: /images/mobile-mapping/field-papers_id.png