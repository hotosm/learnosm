---
layout: doc
title: Průzkum pomocí Garmin GPS
permalink: /cs/mobile-mapping/using-gps/
lang: cs
category: mobile-mapping
---

Průzkum pomocí Garmin GPS
====================

> Tento návod může být stažen jako [gps-garmin_en.odt](/files/gps-garmin_en.odt) nebo [gps-garmin_en.pdf](/files/gps-garmin_en.pdf)  
> Zkontrolováno 2015-06-07  

Umět editovat je důležitá schopnost pro mapování - budete vědět,
jak přidat informace do aktuálních map. Ale neméně důležitým úkolem je sběr
informací samotných - to znamená jít ven a prozkoumat oblast. 

V této kapitole se podíváme na to, jak GPS funguje.
Naučíte se ji obsluhovat a používat ji k tvorbě map.

Nyní si vysvětlíme obsluhu přístroje Garmin eTrex Vista HCx,
GPS běžně využívané k mapování. Existují i další modely GPS, které fungují
podobně, takže pokud s takovým přístrojem pracujete, nemusíte se obávat,
princip je stejný.

<!-- link here to other GPS tutorials when they are ready -->

Co je GPSka?
--------------
GPS je něco jako mobilní telefon, jen místo přijmu radiového
signálu od telefonních společností, přijímá signál ze satelitů,
které putují okolo Země. Příjmem těchto signálů od
satelitů je GPS schopná spočítat vaši přesnou pozici na
zemském povrchu. Zaznamenává pozici v souřadnicích, což jsou dvě dlouhé
čísla. Jedno číslo vám řekne, jak daleko jste od Východu či Západu - tomu
se říká zeměpisná délka. Druhé číslo zase určuje vzdálenost od Severu či Jihu -
tomu se říká zeměpisná šířka. Každé místo na Zemi má unikátní
zeměpisné souřadnice.

Například: -8.639298 zem. šířky, 116.311607 zem. délky je místo v
Lombok, Indonésie.

![Google Earth software, showing coordinates of Lombok, Indonesia][]

![Garmin eTrex Vista HCx][]

Zapínáme GPS
---------------

Než zapnete GPS, vyjděte ven kvůli přímému výhledu
na oblohu. Jelikož GPS určuje vaši polohu příjmem signálů
ze satelitů, nebude fungovat uvnitř.

Na pravé straně vaší GPSky zmáčkněte a podržte tlačítko Power. GPSka
se spustí a naběhne obrazovka se satelity. Měli byste vidět
něco podobného jako na obrázku níže. Vaše GPS hledá satelitní signály.
Jakmile se připojí ke 3 a více satelitům, získá vaši pozici.

![GPS determined location][]

Jakmile je vaše pozice rozpoznána, obrazovka se satelity zmizí
a objeví se hlavní menu.

![GPS main menu][]

Ovládání GPSky
----------------

- GPSka má různé obrazovky a nabídky, které vám umožní provádět
    různé věci. Mezi obrazovkami se přepínáte zmáčknutí tlačítka s písmenem
    "X", nachází se nad tlačítkem power na pravé straně zařízení.
    Tímto tlačítkem se také vrátíte zpět. Když něco nechtěně zmáčknete
    a chcete to zrušit nebo se vrátit zpět, zmáčkněte tlačítko "X".
- Zmáčknutím tlačítka X se můžete pohybovat skrz
    různé obrazovky, které vypadají nějak takhle:

![GPS all][]

- Když se vrátíte na obrazovku se satelity, zjistíte, že jste
    připojeni ke 3 nebo více satelitům. V pravém horním rohu jsou
    vaše souřadnice, vaše zeměpisná šířka a výška.

- Přejděte na stránku s mapou, na které vidíte svoji pozici.
    Pokud jste do GPS přidali OSM mapy, tak můžete vidět cesty a obydlí.
    V opačném případě je mapa docela prázdná. Přibližte nebo oddalte ji zmáčknutím
    šipky nahoru nebo dolů, které jsou na levé straně GPSky.

- Další informace kde získat OSM mapy pro zařízení Garmin a jak je nainstalovat můžete nalézt 
  [v OSM wiki](http://wiki.openstreetmap.org/wiki/OSM_Map_On_Garmin/Download)

Trasy a waypointy
--------------------

Vaše GPS zaznamenává dva druhy informací, které jsou užitečné pro vytváření
map nebo ukládání souřadnic místa. Zaprvé, umožní vám uložit
vaši pozici do paměti GPS. Když ji uložíte,
souřadnice se zapíšou pod názvem, např. váš první uložený
bod bude mít název 001, druhý 002 atd.

<!-- again not sure if this note should go here -->

> Když vaše GPS nezačne ukládat od 001 a chcete vymazat
> předchozí body, přejděte na ikonu "Find" v hlavním menu.
> Zadejte "waypoints" a pomocí tlačítka podmenu v pravé části
> si zobrazte podmenu Waypoint. Sjeďte dolů na "Delete", klikněte na
> "all symbols" a "Yes".  

Když uložíte
bod, můžete si zapsat jeho číslo na kus papíru, spolu s
poznámkou o co se jedná a případně také nějaký atribut nebo indikátor, který si chcete
zapamatovat. Uložené pozice v GPS se nazývají waypointy.

Zadruhé, vaše GPS
může ukládat trasy. Zatímco waypoint uloží pouze jednu
pozici, trasa se skládá z několika záznamů míst, kterými jste prošli.
Kupříkladu trasa zaznamenává vaši pozici každou vteřinu, nebo každý
metr a výsledkem je série teček tvořící cestu,
kterou jste prošli. Trasy jsou užitečné pro mapování objektů, které jsou
tvořeny přímkami nebo tvary, jako třeba cesty, nebo
pole.

![GPS path][]

Uložte si svoji pozici
-----------------------------------

- Pokud si chcete uložit svoji pozici jako waypoint, klikejte na tlačítko "X"
    dokud se nedostanete do hlavního menu. Pomocí joysticku, nastavte kurzor na ikonu
    "Mark". Zmáčkněte joystick
    a tím si otevřete obrazovku "Save Waypoint". Případně můžete mačkat
    joystick na jakékoliv obrazovce, dokud se neotevře obrazovka "Save Wypoint".

![save location 1][]

<!-- note unnecessary perhaps? add to advanced section
> Pokud používáte několik GPS zařízení, ujistěte se, že všechny
> zařízení jsou nastavené na stejný formát. To zjistíte v hlavním menu
> v nabídce "Set up Menu". Klikněte na "Units" a ujistěte se, že Position
> Format je nastavený na decimal degrees (hddd.ddddd°), Map Datum na WGS 84
> (což je standartní souřadnicový systém, nebo také referenční elipsoid,
> pro Zemi), rychlost, nadmořská výška a hloubka je v metrech.
-->

- Na této obrazovce můžete vidět některé informace o waypoint, které
    se ukládají. Zaprvé název. Pokud je to váš první waypoint,
    tak se jmenuje "001". Toto číslo si můžete poznamenat na
    papír spolu s informacemi, které si chcete spojit s tímto
    objektem. Dále zde vidíte čas a datum, ve kterém jste waypoint
    zaznamenal. Pod tím jsou souřadnice, následované nadmořskou výškou.
- Pomocí joysticku se přesuňte na "OK" ve spodní části obrazovky.
    Zmáčkněte joystick pro uložení bodu. Nezapomeňte si
    zapsat číslo bodu, spolu s popisem místa
    a dalšími informacemi, které se k tomu místu chcete zapamatovat do svého
    poznámkového bloku.

![save location 2][]

- Pomocí tlačítka "X" přejděte na obrazovku s mapou. Nyní byste měli vidět váš
    waypoint na mapě.

Zapínáme záznam trasy
---------------------

- Uložit body už umíme, teď se pojďme naučit zapnout a vypnout
    záznam trasy. Když se záznam zapne, začne
    automaticky nahrávat vaši trasu. Je dobrou praxí zapnout
    záznam ve chvíli, kdy začnete mapovat a vypnete až skončíte.
    Poté se budete moci shlédnout trasu na počítači a uvidíte
    trasu, kterou jste zmapovali. Pokud byste rádi zmapovali projetou cestu,
    je dobré si uložit výchozí a konečný waypoint
    cesty, také si zapište do poznámkového bloku název a typ silnice
    a jakoukoliv zajímavou informaci o ní.
- Pro zapnutí záznamu trasy mačkejte tlačítko "X" dokud nenajedete
    na obrazovku s názvem Track Log.

![turn on track][]

- Pokud chcete smazat dřívější záznamy trasy,
    pomocí joysticku vyberte "Clear" a zmáčkněte
    joystick. V pruhu navrchu displaye se zobrazí “0%”.
- Záznam zapnete najetím kurzoru na "On" a zmáčknutím
    joysticku. Trasa se začne okamžitě nahrávat.
- V nabídce "Set up" můžete nastavit interval času nebo vzdálenosti
    záznamu. Časové intervaly určují vaší GPS, jak často
    mají pořídit záznam. Pokud máte v GPS paměťovou kartu, tak je dobré
    si nastavit interval 1 vteřinu, takže každou vteřinu bude vaše pozice
    přidána do záznamu trasy. Je to užitečné, když je požadavek na detailní
    průzkum.  
- Pomocí tlačítka "X" přejděte na obrazovku s mapou. Při pohybu uvidíte
    vaši trasu složenou ze série bodů.

Zkopírování waypointů a tras do počítače
-----------------------------------------
Když dokončíte mapování s GPSkou, budete si chtít zkopírovat
waypointy a trasy do počítače a nahrát si je do JOSM.

Jeden způsob je pomocí programu, který je zdarma.
Poskytuje ho Garmin a jmenuje se BaseCamp. Je ke stažení
[zde](http://www.garmin.com/en-US/shop/downloads/basecamp). Ačkoliv, v
tomto případě použijeme program GPSBabel, který má několik
zajimavých funkcí navíc.

### Připojení GPS k počítači
- Nejprve vypněte záznam trasy v GPS,
    což provedete na obrazovce trasy pomocí volby "Off".
- Připojte GPSku k počítači pomocí kabelu. Jeden konec kabelu
    do USB portu počítače a druhý do zadní části
    GPSky pod gumovou krytku. GPS můžete
    zapnout a zkopírovat body a trasy.

### Instalace ovladačů GPS

- Možná bude potřeba nainstalovat ovladače GPSky na počítači. Jsou ke stažení
    na [webu Garminu](http://www8.garmin.com/support/download_details.jsp?id=591).
- Kliknutím na "Download" si stáhnete instalační soubor. Najděte ho
    na svém počítači a dvojklikem nainstalujte.

> Linuxové systémy (např. Fedora) nepotřebují speciální ovladače pro komunikaci
> se zařízením od Garminu (aspoň co se týče eTrex Vista HCx). Jen se ujistěte, že váš
> Garmin je nabitý a připojený k počítači USB kabelem. Nyní můžete použít
> GPSBabel (instruktáž uvedena níže) nebo GpsPrune ke stažení dat z vašeho zařízení.

### Získejte instalační program GPSBabel
- GPSBabel je program, pomocí něhož můžete stáhnout data z GPS. Pokud
    máte kopii GPSBabel na CD či USB disku, můžete přeskočit
    do další kapitoly.
- Pokud nemáte, tak si otevřete prohlížeč
    a zadejte adresu [www.gpsbabel.org](http://www.gpsbabel.org)
- Klikněte vlevo nahoře na "Download".
- Sjeďte na konec stránky a vyberte verzi svého operačního systému. Linuxový uživatelé by ho měli najít v manažeru balíčků své distribuce.

### Instalace GPSBabel
- Najděte stažený soubor v počítači a dvojklikem nainstalujte.
- Vyberte "Next".
- Potom "I accept" a "Next".
- Nakonec několikrát "Next" dokud se program nenainstaluje.
- Když program dokončí instalaci, klikněte na "Finish" a tím se spustí GPSBabel.

![GPSBabel Interface][]

### Kopírování Tras a Waypointů

- Přepněte Input na "Device" v horní části
    okna.
- V rolovacím menu s popiskem "Format" vyberte "Garmin serial/USB
    protokol"
- Přesuneme se doprostřed okna k poli Output. V rozbalovacím
    menu s popiskem "Format" vybereme "GPX XML":

![Choose GPX XML][]

- Klikněte na "File Name" a vepište název pro ukládaný soubor. Mělo by to být
    něco výstižného pro daná data, jako třeba datum
     a lokace. Např. _jakarta-07-07-2011_
- Zkontrolujte, že je GPS připojena k počítači a zapnutá.
- Klikněte na "Apply" v pravém dolním rohu okna.
- Pokud vše probíhá vpořádku, měli byste vidět lištu přes obrazovku,
    indikující příjem dat z GPS. Když je přenos
    dokončen, vaše body a trasy jsou uloženy v souboru, který jste si
    vybrali.

### Načtení do JOSM

- Nyní si spusťte JOSM. V hlavním menu vyberte "File" a klikněte na "Open..."
- Najděte a vyberte soubor, který jste vytvořili pomocí GPSBabel. Klikněte na "Open".
- Měli by se vám zobrazit vaše body a trasy v JOSM.

![GPS Files Open in JOSM][]

Shrnutí
-------

Gratuluji! Nyní byste měli vědět, jak používat
GPS. Pokud máte pochybnosti, procvičujte si ukládání bodů v nějaké zajímavé
lokaci.

V této kapitole jsme si ukázali, jak sbírat body a trasy a jak je nahrát
do JOSM. Později tyto informace využijeme k přidávání nových
míst do OpenStreetMap.


[Google Earth software, showing coordinates of Lombok, Indonesia]: /images/mobile-mapping/google-earth-lombok.png
[Garmin eTrex Vista HCx]: /images/mobile-mapping/garmin-etrex.png
[GPS determined location]: /images/mobile-mapping/aquiring-satellites.png
[GPS main menu]: /images/mobile-mapping/gps_main.png
[GPS all]: /images/mobile-mapping/gps_all.png
[GPS path]: /images/mobile-mapping/google-earth.png
[save location 1]: /images/mobile-mapping/save-location1.png
[save location 2]: /images/mobile-mapping/save-location2.png
[turn on track]: /images/mobile-mapping/turn-on-track.png
[GPSBabel Interface]: /images/mobile-mapping/babel.png
[Choose GPX XML]: /images/mobile-mapping/xml.png
[GPS Files Open in JOSM]: /images/mobile-mapping/open-josm.png