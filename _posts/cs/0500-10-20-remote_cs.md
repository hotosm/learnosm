---
layout: doc
title: Vzdálené, z křesla nebo Mapathon editování
permalink: /cs/coordination/remote/
lang: cs
category: coordination
---

Vzdálené, z křesla nebo Mapathon editování
==================

> Zkontrolováno 18.9.2015

Vzdálené mapování je také označováno jako *mapování z křesla*, což je pravděpodobně typ mapování, který budete dělat, pokud se zúčastníte mapathonu. To vám pomůže pochopit, co je potřeba, až budete vědět více o celém procesu. Mnoho lidí po celém světě se podílí na práci HOT a když začnete vzdáleně mapovat, stanete se součástí tohoto týmu, který má mnoho dostupných rolí, například (toto není úplný seznam!):
  
- Získávání a příprava satelitních snímků  
- Zajištění, aby neexistovaly žádné právní důsledky, jako jsou autorská práva,  
- Koordinace s agenturami pomoci,  
- Zajištění dostupnosti dat ve formátu, který agentury pomoci mohou využít, jako jsou mapy od Garminu, mapy Osmand a exporty pro konkrétní programy,  
- Příprava výukových pomůcek,  
- Prezentace úkolů ve formátu, který mohou ostatní využít k vytvoření map,  
- Navazování kontaktu s místními lidmi a jejich seznámení s HOT,  
- Výuka místních lidí, jak provádět pozemní průzkumy a aktualizovat data pro potřebu jejich i ostatních,  
- Zajistit, aby místní lidé převzali úlohu udržování mapových dat, které byly připraveny - aby byli jejich vlastníky,  
- a vzdálené mapování.  

**Vzdálené mapování** je nejnáročnější úkol. Došlo k mnoha pokusům o vytvoření softwarových nástrojů pro nahrazení vzdálených mapovačů, ale zatím všechny z nich selhaly. Stručně řečeno, vzdálené mapování je proces používání softwarového programu, trasování informací ze satelitních snímků a nahrání výsledku tak, že tvoří součást mapových dat. Je to dovednost, kterou lze získat trpělivostí. Neexistuje žádný dokonalý 'mapovač' a i když vy (a kdokoliv jiný) uděláte vše pro to, abyste se vyhnuli chybám, tak se vždy nějaké najdou. Tým HOT spolupracuje na udržení chyb na minimu a napravuje je, když jsou nalezeny - chyby uděláte , stejně jako každý z nás - prosím, nevzdávejte se, poučte se z nich a zdokonalujte se.

Stručně o vzdáleném mapování, z křesla nebo mapathonu
================================================

1. Administrátor vybere oblast vyžadující aktualizaci v OpenStreetMap. Ujistí se, že pro vzdálené mapovače jsou k dispozici vhodné satelitní snímky pro trasování a vytvoří projekt pokrývající tuto oblast. Požadovaná úroveň podrobnosti a naléhavost jsou specifikovány v rámci projektu spolu s dalšími informacemi, které bude vzdálený mapovač vyžadovat. Když je správce spokojen, publikuje projekt v rámci Tasking Manageru [tasks.hotosm.org] (http://tasks.hotosm.org), ikdyž změny může v případě potřeby provést i později.

2. Vzdálení mapeři si vyberou úkol, dokončí mapování a označí čtverec za dokončený.

3. Druhý vzdálený mapovač zkontroluje, zda je čtverec dokončen na uspokojivé úrovni a označí čtverec jako „ověřený“

4. Průběh mapování projektu může být sledován v rámci záložky "statistiky" a priorita projektu může být snížena nebo může být archivován podle požadavků správce.


Než začnete
================

Chvíli se zamyslete nad každou z těchto situací - stačí jen přečíst, abyste věděli, o čem mluvíme a kam se v případě potřeby můžete vrátit:
 
-  [Kapitola OpenStreetMap.org v LearnOSM](/cs/beginner/start-osm/). Tato sekce se týká pouze základů OpenStreetMap a přečtení vám hodně pomůže - není to velká kapitola, takže přečtení nebude trvat dlouho. Vrámci čtení získáte informace, které vám pomohou vytvořit si účet na OpenStreetMap a potvrďte jej pomocí e-mailového odkazu. Někam si zapište své uživatelské jméno a heslo.
- [Sekce Tasking Manager v LearnOSM](/en/coordination/tm-user/). Budete muset vědět, jak se přihlásit do Tasking Manageru, najít konkrétní projekt, vybrat čtverec a co s ním dělat. Musíte si přečíst celou kapitolu!  

Můžete si také prohlédnout krátké video, které poskytuje [MapGive](http://mapgive.state.gov/learn-to-map/) - uvědomte si, že OSM Tasking Manager byl od vytvoření videa vylepšen - principy jsou stejné, ale barvy se změnily.


Editační program
----------------

Ačkoli je k dispozici spousta programů, v současné době se nejvíce používají dva hlavní. Mrkněte na kapitoly LearnOSM uvedené níže a rozhodněte se, kterým editorem byste chtěli začít - později můžete snadno přejít z jednoho na druhý:

- [Kapitola LearnOSM o iD Editoru](/cs/beginner/id-editor/). Tento editor je ideální pro editaci OpenStreetMap a je jednoduchý na učení. Na konci této kapitoly se dozvíte [rozdíly mezi iD a JOSM](/cs/beginner/id-editor/#srovnání-id-a-josm)  
- JOSM, java editor OpenStreetMap [Začínáme s JOSM](/cs/josm/start-josm/)

# Vzdálené mapování - Začínáme mapovat

Ještě to nevzdávejte - navalili jsme na vás spoustu informací, ale všechno by do sebe mělo začít zapadat, jakmile skutečně začnete mapovat. Už toho za sebou máte hodně:

- Máte účet na OpenStreetMap s uživatelským jménem a heslem.  
- Víte k čemu je OSM Tasking Manager a tušíte, jak ho budete používat.  
- Rozhodli jste se, kterým editor začnete a zhruba víte, jak ho používat.

Nyní si vybereme čtverec z projektu a začneme ho mapovat. Pokud jste na mapathonu nebo pomáháte na dálku, organizátoři poskytnou instrukce, na jakém projektu byste měli pracovat. Pokud pracujete sami, prohlédněte si seznam projektů v Tasking Manageru [tasks.hotosm.org](http://tasks.hotosm.org) a pokuste se najít projekt, který je vhodný pro začátečníky a klikněte na něj. Pravděpodobně jste si již v rychlosti pročetli informace na kartě **Instrukce** k projektu, ale musíte přesně vědět, co je potřeba - nechcete si je přečíst znovu?

Poté, co jste si vybrali projekt, na kterém chcete pracovat, vyberte čtverec a poté pomocí rozbalovacího seznamu vyberte editor, do kterého se nahraje. 

## Počáteční zobrazení 
### iD

![iD 1][]

1. Oblast za hranicí vašeho čtverce je znázorněna šrafováním. Je velmi tenká, takže objekt ležící na hranici vašeho čtverce, se objeví i v přilehlém čtverci. Měli byste mapovat pouze prvky ve svém čtverci, abyste se vyhnuli konfliktům, které jsou vysvětleny jinde.  
2. Zde naleznete měřítko vašeho pohledu. Jedná se o velmi malý čtverec, přímka měřítka představuje 100 metrů ve skutečnosti - toto číslo je často několik kilometrů.  
3. V databázi OpenStreetMap již existuje několik objektů, které se načetly. V rychlosti je prozkoumáme.
4.  bing satelitní snímky už se načetly jako pozadí.  


### JOSM

![JOSM 1][]

1. Oblast za hranicí vašeho čtverce je znázorněna šrafováním. Je velmi tenká, takže objekt ležící na hranici vašeho čtverce, se objeví i v přilehlém čtverci. Měli byste mapovat pouze prvky ve svém čtverci, abyste se vyhnuli konfliktům, které jsou vysvětleny jinde.  
> Pokud nejsou hranice vyšrafováné, asi máte nainstalovaný doplněk **Download OSM data continuously**. Chcete-li to opravit, budete muset odstranit zaškrtnutí u tohoto doplňku v nabídce **Soubor** programu JOSM, odstranit stažená data a znovu je stáhnout pomocí Tasking Managera.  
2. Zde naleznete měřítko vašeho pohledu. Jedná se o velmi malý čtverec o šířce 40,8 metrů - většinou to bývá několik kilometrů.  
3. V databázi OpenStreetMap již existuje několik objektů, které se načetly. V rychlosti je prozkoumáme.
4. V tomto případě se na pozadí nenačetly žádné snímky, tak je musíme zobrazit ručně - v instrukcích pro tento projekt je uvedeno, že se mají použít snímky bing a ty lze rychle načíst kliknutím na nabídku **Mapové podklady** a pak vyberte **Bing letecké snímky** z rozbalovacího seznamu. Oddálením (otočení středového kolečka myši směrem k sobě) a opětovným přiblížením můžete urychlit načítání snímků. 

### Jiný příklad počatečního zobrazení 
### iD

![iD 4][]

1. Hranice čtverce.  
2. Měřítko u tohoto čtverce ukazuje 5km, v tomto měřítku jsou editační tlačítka v horní části obrazovky šedá a nelze je použít.

### JOSM

![JOSM 3][]

1. Hranice čtverce jsou označeny šrafováním. Bing letecké snímky byly načteny, ale v tomto měřítku nejsou moc podrobné.  
2. Měřítko ukazuje hodnotu 2.61km - to je velmi široká oblast. 

## Kontrola existujících dat 
### iD

![iD 2][]

1. Klikl jsem na jednu z existujících cest v OSM datech a nyní je na snímku zvýrazněna červeným rámečkem a iD zobrazuje dostupné nástroje.  
2. iD mi v levé části obrazovky nabídl řadu potenciálních značek, které bych mohl použít u tohoto objektu, ale pro náš účel jsem použil posuvník a posunul se dolů do sekce **Všechny značky** kde můžeme vidět, že objekt má klíč **highway** a hodnotu **residential**. Zjednodušený zápis je  
    highway=residential  
3. Člověk, který mapoval přilehlý čtverec, v něm zakreslil dálnici a ukončil ji hned za hranicí v mém čtverci. To je správný stav, v jakém zanechat dálnici či jiný objekt na hranici vašeho čtverce.

Další část tohoto průvodce vám ukáže, jak mají být objekty mapovány a značkovány [Trasování silnic, budov, vod a využití půdy](/cs/coordination/remote-tracing/).  


### JOSM

![JOSM 2][]

1. Klikl jsem na jednu z existujících cest v OSM datech a na snímku je nyní zbarvena červeně.  
2. V podokně **Značky / Členství** vidíte, že tato funkce je označena klíčem highway a hodnotou residential. Zjednodušený zápis je  
    highway=residential  

Další část tohoto průvodce se zabývá tím, jak mají být objekty mapovány a značkovány.


# Více informací

-  [Tipy pro HOT Mapování v zapádní Africe od uživatele Bgirardot](http://wiki.openstreetmap.org/wiki/User:Bgirardot/Typical_Road_and_Residential_Task)  
-  [OSM wiki článek týkající se ověřování](http://wiki.openstreetmap.org/wiki/OSM_Tasking_Manager/Validating_data)  
-  [Highway značka v Africe - preferovaný způsob značení cest v Africe](http://wiki.openstreetmap.org/wiki/Highway_Tag_Africa)  
-  [Krátký tutoriál ve francouzštině o vzdáleném mapování](http://blog.cartong.org/2014/07/24/tuto-digitaliser-sous-openstreetmap-avec-le-tasking-manager-et-josm-premiers-pas/)


[JOSM 1]: /images/coordination/JOSM_1.png
[iD 1]: /images/coordination/iD_1.png
[JOSM 2]: /images/coordination/JOSM_2.png
[iD 2]: /images/coordination/iD_2.png
[iD 4]: /images/coordination/iD_4.png
[JOSM 3]: /images/coordination/JOSM_3.png